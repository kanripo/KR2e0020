# -*- mode: mandoku-view; -*-
#+TITLE: 弇山堂別集
#+DATE: 2015-08-24 22:30:37.068570
#+PROPERTY: ID KR2e0020
#+PROPERTY: BASEEDITION WYG    
#+PROPERTY: JUAN 卷九十九
<pb:KR2e0020_WYG_099-1a>¶
欽定四庫全書¶
　弇山堂别集卷九十九¶
　　　　　　　　　　　　明　王世貞　撰¶
　　中官考十¶
嘉靖三年十月應天巡撫吳廷舉言内官監監收白熟¶
粳米額外科索無厭大率正糧一石加費二石方獲批¶
單雖屢奉㫖禁革而該監科索如故請令提督太倉太¶
監一員與倉塲侍郎兼同監收庶弊奸可革民不為病¶
<pb:KR2e0020_WYG_099-1b>¶
户部覆議總督倉塲與内府不相統攝難以行事今但¶
宜嚴加飭戒及請命巡視光祿寺科道帶管訪察奸弊¶
以聞上曰然今後内官監收粮悉如故事毎石加耗一¶
斗不許分外多收軍餘人等有仍前巧立名色科索民¶
財者如法究治巡視科道官不必帶管¶
十一月癸亥巡按直𨽻御史朱寔昌言頃者太監吳勲¶
張志聰以私恨劾奏浙江布政馬卿杭州府知府查仲¶
道奉㫖逮問二臣以節省愛民觸忤權貴浙江連嵗災¶
<pb:KR2e0020_WYG_099-2a>¶
民死者半志聰科擾不已恐生他變幸召還志聰而以¶
浙江織造専委本省鎮守太監蘇州織造専委吳勲而¶
釋卿仲道復職庶近倖之勢不至益張守法之臣不至¶
失據疏奏上以為妄言狂率切責而宥之¶
六科給事中李錫等言頃者太監吳勲張志聰等往蘇¶
杭織造内閣九卿科道交章諫止陛下雖不聴然勅勲¶
等安静行事毋分外擾民何事未逾年即背前㫖矣勲¶
誣馬卿查仲道則逮之張志聰誣郭波蕭景腆則逮之¶
<pb:KR2e0020_WYG_099-2b>¶
至御史朱寔昌劾志聰等罪状甚著皆拒而不納勲等¶
於陛下勅諭何如哉而陛下之於詔㫖大信又何如哉¶
書曰明清於單辭言單辭之當審也幸霽天威寛宥馬¶
卿查仲道而免逮郭波等苐下巡按御史提問仍申勅¶
勲志聰安静無擾時十三道御史鄭本公等亦以為言得¶
㫖馬卿等候鎮撫司問明有處¶
司禮監𫝊㫖鴻臚寺右寺丞郝棠調光祿寺寺丞吏部¶
執奏𫝊陞弊政明詔所懲棠敘遷宜由銓部得㫖允行¶
<pb:KR2e0020_WYG_099-3a>¶
四年正月庚午鎮守薊州等處太監李能言沿邊闗堡¶
墩䑓無修理費乞於山海闗往來商旅量取其税貯以¶
待用疏下户部議言設闗本以詰奸例不征稅且先年¶
詔㫖凡道路闗津無名抽取業以釐革不當徇私違制¶
妄開利門得㫖從能言令鎮守巡撫委官抽取¶
三月御用監太監黄錦等言成造龍床及御用等器木¶
料不敷乞行南京守備太監委官於蕪湖抽分厰并龍¶
江瓦屑壩抽分局将抽下杉木板枋選擇印記令彼中¶
<pb:KR2e0020_WYG_099-3b>¶
軍衛有司運送應用工部執奏謂蕪湖抽分専以成造¶
運船及供應器具其朝貢四夷賞賚折價亦取給於此¶
毎嵗所抽竹木易銀不過二萬餘兩不足以供所費今¶
該監所需二十餘萬兩罄一嵗之入曽不及十之一也¶
况南畿災傷頻仍軍民並困責以輔運或至他虞乞勅¶
該監酌量緩急汰其濫冗先以南京御用監見存木料¶
取次應用不足則於龍江抽分局支補其蕪湖課銀仍¶
供粮船器具賞賜之用則成法不亂人心亦安上竟從¶
<pb:KR2e0020_WYG_099-4a>¶
錦所請云¶
正徳末太監黄玉鎮守潼闗貪暴恣肆邑井無賴多投¶
之指揮彭松賁鋐王臣等倚勢為奸横索行旅之貲即¶
小民任負仕宦行李無得免者至抑勒故官欲發其櫬¶
求藩府餽遺不厭則杖殺其使者積資以鉅萬計嘉靖¶
初為巡按御史丘道隆所劾詔革玉任閒住彭松等下¶
山西撫按勘報至是都察院據勘詞列上罪状上以玉¶
罪重仍令逮問松鋐發邉衛充永逺軍王臣等俱邉衛¶
<pb:KR2e0020_WYG_099-4b>¶
充軍¶
正徳末内監各軍匠率多冗濫已而奉詔汰減弊源頗¶
清至是御用監太監黄錦言工煩匠不足用請選經汰¶
人役及見役户丁二千名供事兵部議覆匠不足用以¶
私役賄免虛冒者衆也不此之稽而欲更選以充非所¶
以奉明詔且開倖進之路仍冗食之轍不便疏入上命¶
選五百名應用而嚴私役虛冒之禁¶
四月兵科都給事中鄭自璧言比者甘肅之捷陛下嘉¶
<pb:KR2e0020_WYG_099-5a>¶
諸臣勞勛恩廕有差固朝廷報功之典但㕘随人等均¶
任一級似為過濫臣查得尚書金獻民杭雄俱照欽依¶
額數各二十員名太監張忠至九十員名夫賛畫有奇¶
拙任事有繁簡行役有勞逸槩而録之布滿奏牘冠裳¶
濫及輿臺名器賤同瓦礫非所以勸有功也臣恐外難¶
復作誰肯樂於用命哉不報¶
户部主事繆宗用言頃臣監收税竊見九門守視内官¶
毎門増至十餘人輪收錢鈔競為脧削行旅苦之乞查¶
<pb:KR2e0020_WYG_099-5b>¶
汰額外濫増冗員而置一二貪刻最著者于法以塞人¶
怨章下所司¶
五月户部言頃守備鳳陽右少監王徳欲令經過鹽商¶
照引掛號竊謂鹽法之禁最為嚴宻邇來商賈安便無¶
事稽查徳乃假盤詰遏絶之名而欲為勒取漁獵之計¶
不可許疏入詔撫按官查勘果先年行有事例准徳管¶
理¶
六月守備鳳陽太監王徳乞更换勅書兼管廬鳳淮揚¶
<pb:KR2e0020_WYG_099-6a>¶
徐滁和地方事詔許之兵部執奏祖宗設立鳳陽守備¶
供事皇陵兼管皇城及髙墻鎻鑰督操八衛一所軍馬¶
初無管理地方之例正徳來始有夤縁兼管頃已奉詔¶
改正豈可復許乞收回成命戒諭王徳安静守法得㫖¶
鳳陽守備所管地方依成化𢎞治間例行已南京御史¶
譚魯等給事中顧溱等並疏言徳乞兼管地方非舊制¶
不宜許章俱下所司¶
先是司禮監以缺匠役乞收補四百七十名已得請兵¶
<pb:KR2e0020_WYG_099-6b>¶
部執奏言祖宗舊制兩京各監局員役俱有定數正徳¶
末始添設冗濫幸奉皇上詔書裁革冗蠧一清今復許¶
收補恐諸監局紛紛效尤革退人役夤縁競進是先朝¶
之宿弊復行而冗食亦且無紀乞寝前命祗以見在人¶
匠應役便時兵科給事中鄭自璧試御史聶豹亦以為¶
言俱報有㫖¶
七月兵科都給事中鄭自璧劾奏孝陵净軍于喜前以¶
太監守備宣府侵盜官庫尅减軍儲交通錢寧誣死御¶
<pb:KR2e0020_WYG_099-7a>¶
史張經知州張暠聖恩待以不死姑置南京今又擅離¶
陵寝妄行奏辯宜重加懲治詔宥其罪仍發遣孝陵供¶
役¶
兵部尚書李鉞言頃織染局署局事太監刁永等奏稱¶
監局缺乏匠役奉㫖收用臣等竊以為不可夫糧儲與¶
國脉相為流通軍匠與糧儲互為損益查得織染局見¶
在軍匠二千一百六十四員名内官監七千八百五十¶
六名并新收一千五百名總計盖一萬一千五百有奇¶
<pb:KR2e0020_WYG_099-7b>¶
一監局以一嵗計之該支糧米一千五萬二百四十石¶
其他監局食糧人役難以數計見今京通二倉銀米俱¶
無三年之積去年江南賑濟截留漕運大半今年各處¶
又以雨雹傷稼奏乞蠲免月無虚日明年漕運又未可¶
料若使弊端復開冗食不節則二倉所積立可待盡京¶
師根本重地而倉廪空虚一至于此是可不為之寒心¶
哉伏望皇上外憫人窮内憂國計勅下該監先將年例¶
所應造者督令見在人役以次成造其逃故等項聴臣¶
<pb:KR2e0020_WYG_099-8a>¶
等查照先年事理嚴督各該衛所官作急查補得㫖司¶
設監兵仗局人匠各准收五百名内府匠役從宜量收¶
九月時内府各監各請收人匠俱有㫖聴許多者數千¶
少者數百人部臣及言官屢行執奏上俱不聴於是户¶
部尚書秦金等言錢糧為國家之命脉其盈縮係安危¶
輸辦乃小民之脂膏其緩急係休戚各監局軍匠見在食¶
糧上工數亦不少兹復收充衆多濫役冗食莫此為甚¶
即今水旱災傷倉庫空虚役將何繼乞收回成命免致¶
<pb:KR2e0020_WYG_099-8b>¶
耗蠧兵部尚書李鉞等亦言内府人匠先朝固有定額¶
但祖宗盛時海内殷富繼至成化𢎞治以來遇有逃故¶
間各取補正徳間政權不一招收過度太倉蠧耗無㡬¶
幸賴皇上龍飛一詔通行釐革是誠千載一時也今若¶
復行收選聴其紛紛奏討則先朝之舊人宿弊又将夤¶
緣肆行於今日矣政體所闗誠非細故乞将諸臣前後¶
章疏少賜覽觀收回成命仍戒諭諸内臣勿復紛紛乞¶
擾俱報有㫖¶
<pb:KR2e0020_WYG_099-9a>¶
十一月鎮守薊州等處太監李能奏其家人李和等青¶
山口斬獲有功已註羽林右衞小旗復求改註錦衣衛¶
兵部執奏言其詐冒軍功不可許詔許之¶
太監梁諫奏内府供用金寳珠石缺乏請下户部措處¶
户部尚書秦金等言内府供用例取之各處解到折糧¶
折草等項數内其金止雲南年例一千兩急缺則該部¶
量為辦用今朝廷經費多端太倉所餘無㡬此外區處¶
乞行催各省應解之數至於珠石原非中土所産祖宗¶
<pb:KR2e0020_WYG_099-9b>¶
朝俱有内藏皇上躬行節儉必不以此玩好之具勞民¶
動衆矧廣東雲貴等處災異頻仍一聞採取民何以堪¶
上不允令照先年事例採買¶
先是提督浙江市舶提舉司太監賴恩比例乞换勅諭¶
兼提督海道遇警得調官軍有㫖許之兵部執奏市舶¶
司太監原無提督沿海職任雖有稱成化間太監林槐¶
例係出一時創行尋復改正不宜復引為比况動調官¶
軍係朝廷威柄賴恩小臣豈得専擅不過欲假此以招¶
<pb:KR2e0020_WYG_099-10a>¶
權罔利也乞收回成命戒恩仍守舊規詔如前㫖給之¶
都給事中鄭自璧亦言市舶提舉司建於太宗之初年¶
而提舉沿海之勅乃頒於憲宗之末嵗准行之後朝廷¶
旋覺其非即為釐正雖以正徳年間政體紛更百弊滋¶
興而市舶一勅不敢輕議請换胡乃于聖明之世而有¶
貪佞狡詐如恩者顧可狥其請耶乞痛加切責取回别¶
用另選老成以代其任章下所司¶
十二月兵科都給事中鄭自璧等疏言頃太監扶安病¶
<pb:KR2e0020_WYG_099-10b>¶
故皇上軫念舊人優恤其家既令太監李清董治䘮事¶
復以恩陞録錦衣者八人夫祖宗之法武職非軍功不¶
授盖謂彼以生命博之也然猶覈實乃授無輕得者若¶
扶安軰之於國家臣不知果有如前所云功否耶且中¶
官陳乞之典先朝間有惟正徳為盛皇上登極一詔裁¶
革殆盡逺近相𫝊以為盛事今復自反之何也借使扶¶
安生事陛下勤心納忠有所禆益則但官其弟姪一人¶
而已足償報胡可不計親疎俾異姓厮役皆得竊盜衣¶
<pb:KR2e0020_WYG_099-11a>¶
冠耶伏乞守祖宗不可輒易之法踐王者不可輕食之¶
言從輿論不能曲回之公原臣等不能将順之戅收回¶
成命庶予之者有節而受之者亦不為濫兵部尚書李¶
鉞等亦疏諫皆不聴¶
閏十二月初有㫖添設南京守備太監卜春南京御史¶
王獻等以為冗濫疏請停革兵部覆議南京守備已増¶
至三員若添設愈多則職掌不一且南京嵗災民困一¶
切供用皆取諸民乞俯從停革以重根本詔如前㫖¶
<pb:KR2e0020_WYG_099-11b>¶
兵部言武職所以待軍功不得輕授今錦衣衛試百户¶
楊綱以緝捕何蛟以太監之姪俱因陳乞䝉實授非愛¶
惜名器之意不聴¶
南京山西道監察御史喬祺等言孝廟司香内史谷大¶
用名在先朝八黨中陛下幸不誅斥之南京今召還康¶
陵此必左右近習隂譽力援借口迎扈之勞以動天聴¶
者萬一夤縁入侍必以誤先朝者誤陛下宜亟賜逺竄¶
以為希進之戒章下所司¶
<pb:KR2e0020_WYG_099-12a>¶
五年二月南海户净身男子九百七十餘人復乞收入¶
上怒命錦衣衛逐還原籍為首者杖之¶
三月工科給事中張嵩等言陕西織造羊絨已奉詔裁¶
革今太監刁永復以四宫缺用為辭乞遣官織造陛下¶
姑以奉親之故屈意從之殊不知陕西外因畨醜内被¶
征徭民困未息不堪中使之擾請改命工部經度其費¶
而以其事屬之撫臣便御史陳言等亦以為言上謂業¶
已遣官不允¶
<pb:KR2e0020_WYG_099-12b>¶
四月南京廣西道御史仲選劾奏南京守備太監卜春¶
靖逺伯王瑾各貪暴不法事宜罷上特宥之¶
内官監太監郭紳言武廟物料减損過多不能應用乞¶
令工部照數増給上許之尚書趙璜等覆議本部先年¶
營建乾清坤寧二宫貯有餘銀堪以移用可免加派于¶
民後不得指此為例一槩請陳上謂大工垂成物料又¶
皆應用之數趣命完工收貯餘銀准動支應用¶
兵部侍郎胡世寧言比者官匠趙奎等五十四人以太¶
<pb:KR2e0020_WYG_099-13a>¶
監張忠一言盡行陞職祖宗列聖以來臣未之前聞也¶
且自古國家財盡必取於民民窮必至於變今官賞既¶
濫則俸入不得不増恐有限之供輸不能給無涯之用¶
度陛下為祖宗保天下為天地養生民不宜有此疏入¶
未報㑹本監周縉王本等奏乞録已故太監羅籥秦文¶
宗屬詔從之於是尚書李鉞等驟諫言我朝舊制武階¶
専以待軍功管事必由於推選自正徳間為權奸所壊¶
㡬危社稷今釐革未㡬而内臣乞陞之奏随請随得如¶
<pb:KR2e0020_WYG_099-13b>¶
祖宗成憲何天下公議何况小人之欲愈得愈貪若不¶
早賜禁絶恐将來無復底止上以陞授官職亦先朝故¶
事戒鉞等勿復言¶
五月御史謝汝儀言近者給事中衛道御史丘養浩以¶
言忤㫖尋復其官天下莫不誦陛下之英斷乃御史張¶
襄請宥豊熙等罪陛下既命部臣議上矣俄而復已之¶
夫熙等狂愚罪固難免陛下謫之已足示罰人才難得¶
若不及今賜還恐嵗月彌深死亡踵至縱陛下他日欲¶
<pb:KR2e0020_WYG_099-14a>¶
憐而用之将何及乎御史喬祺論内史谷大用不當召¶
還而陛下不聴夫大用罪惡不假臣言幸逃法網不足¶
以泄神人之憤而一旦與王堂先後起用誠恐此軰根¶
據日固威福日移陛下他日欲毅然去之其可得乎伏¶
望陛下推昔者復衛道黜崔文之心宥豊熙余寛張漢¶
卿郭楠吕柟等而敘用之退王堂谷大用而别選内臣¶
謹厚者以充任使則陛下之明斷將並日月侔天地而¶
匹休古帝皇矣章下所司¶
<pb:KR2e0020_WYG_099-14b>¶
先是内臣黄玉守備潼闗勒取軍民財物以萬計拷掠¶
人致死者衆各該撫按㕘奏委官驗實奉㫖令南京新¶
房閒住又甲字庫内臣趙綱需索解户致死無辜俱㑹¶
勘明白依律議擬竟從宥免南京科道官交章請正其¶
罪俱不聴于是都察院左都御史顔頥夀言黄玉趙綱¶
等所犯過惡法曹按驗不為不明言官㕘劾不為不切¶
若竟中其奸置之不問是黷貨殺人者得以苟容國法¶
不彰民心自解殆非守成致治之良圖也上以兹事朝¶
<pb:KR2e0020_WYG_099-15a>¶
廷既已處斷責頥夀不諳國體抗㫖屢奏戒勿復言¶
十一月兵科都給事中鄭自璧等言陛下日者官司禮¶
監太監黄英家八人司設監太監賈友家一人甫閲崇¶
朝疊此綸命臣等疑懼以為陛下仁明恭儉萬㡬無愆¶
誠不世出之主何獨于爵賞一事重違倖進臣等屢疏¶
之而陛下屢咈之臣以為朝廷之恩不可太濫濫則人¶
輕之而不以為徳若以英勤心納忠多歴年所寳鏹修¶
塋旌功賜額賁幽之典逈特一時亦足為報矣今之弟¶
<pb:KR2e0020_WYG_099-15b>¶
姪得為指揮者一正千户者一副千户者二百户者三¶
鎮撫者一八人之中尚有異姓如陳吳者亦獲厠名官¶
爵之濫孰此為甚且以八人計之嵗糜常祿奚啻百餘¶
石月費俸錢奚啻百餘兩影占校力奚啻百餘人方今¶
各處春旱秋霖天妖地異國家賦入半屬蠲除陛下頃¶
已下明綍令諸司講求興革利弊惜名器而汰冗員固¶
恐懼修省之急務也乃復有此舉措何哉宜追寢成命以¶
惬公論無已亦宜官其近族一二無濫及疎逺異姓者¶
<pb:KR2e0020_WYG_099-16a>¶
此則臣等勉為將順之策非令之善者也時兵部尚書¶
王時中等亦執奏俱報有㫖¶
御馬監太監閻洪奏請依𢎞治十八年以前原額收補¶
勇士及将𢎞治正徳年間選充者准其替補四衛營缺¶
人應役請比團營例選收四衛所精壮餘丁補額下兵¶
部覆言騰驤左等四衛勇士軍人自𢎞治十八年請稽¶
後見今食糧勇士七千四百六名軍人萬一千七百七¶
名若使官不私占人皆應用役使有餘但各衛所官賣¶
<pb:KR2e0020_WYG_099-16b>¶
放私役素為得計正徳年間京城豪勢及旁近殷富軍¶
人多有用賄投充該監勇士規避徭役糜費倉糧數百¶
萬計幸遇皇上中興痛加釐革今甫五年豈可復啓此¶
弊且抽選壮丁百年以來原無事例該監軍士直差輕¶
省比之團營操練工役勞逸緩急萬有不侔設若比例¶
抽選則附近豪强之家聞風競起往年冒濫之弊接踵¶
復成國事何益公家何補徒為太倉之蠧而已䟽入忤¶
㫖該司郎中趙錦等各奪俸一月令勇士軍人在成化¶
<pb:KR2e0020_WYG_099-17a>¶
𢎞治間充當及正徳間曽以進牧馬入者俱許替補仍¶
選四衛餘丁千二百名於該監應役時刑科給事中管¶
律亦言宜節冗費以應脩省報聞¶
六年正月初南京御馬監太監牛宣以需索解户鋪墊¶
銀被劾宣訴稱舊詔聴分豁併宥奉御宋得長随趙文¶
景弗治於是南京刑部言鋪墊之名乃正徳以來積弊¶
非舊規也今若聴宣妄引為解則自今内而郡縣有如¶
昔之科斂貧民外而邉帥有如昔之扣除粮料詰之則¶
<pb:KR2e0020_WYG_099-17b>¶
皆曰此舊規也並從分豁可乎夫東南者腑臟也百姓¶
者元氣也宣等盜腑臟而&KR0439;元氣者也幸陛下察之疏下¶
所司¶
大學士費宏言浙江鎮守太監鄧文新换勅書事涉紛¶
更自禮部會議脩省以來各官條陳時事皆言及未䝉¶
俞允且當換&KR0239;時臣不能力止今外議藉藉責臣私文若¶
不取回臣心事終無以自白幸上垂聴其先年舊稿不¶
必再查詔仍查成化𢎞治中稿以聞¶
<pb:KR2e0020_WYG_099-18a>¶
四月先是上俞太監梁諫之請差官往南京織造工部¶
執奏不可於是六科給事中張嵩等十三道御史程啓¶
充等各上言陛下初政節用愛人一切織造採運之事¶
釐革殆盡天下仰戴奈何左右近臣不知将羙輔徳而¶
争以生事&KR0247;能為功動稱供應不敷䝉俞允遣官南京¶
織造即今天象示異水旱為災小民怨咨江南尤甚且¶
差去官員由賄而得計非貪黷無以償之雖欲責令安¶
静難止上曰言官以言為職既奏乞停止自合具實進¶
<pb:KR2e0020_WYG_099-18b>¶
言如何始為䛕詞終乃規諫失言官之體且不究¶
八年三月御馬監太監麥福復請盡徴牧馬草塲地租¶
户部言御馬監轄二十馬房各草塲共五十六塘熟地¶
二萬四千十一頃皇上前從侍郎王軏之言命科道勘¶
處因以熟地八千畆歸監以資公用留生草地四十萬¶
畆以備芻牧其所餘一千九百三十餘頃召民佃種徴¶
租以充國家嵗時之需信公私兩利經乆可行之策也¶
福請不宜聴許上從部議令如前㫖行¶
<pb:KR2e0020_WYG_099-19a>¶
先是營悼靈皇后陵度用鄉民尹甫元地六頃已而守¶
陵内臣郭鑑又度其地十五頃餘将為果園給事中張¶
潤身言此地為民恒産且上有墳墓百餘所宜仍還民¶
便上命給民種住其陵域占用者仍於近地如數撥補¶
七月先是上從言官請停止雜派工役工部移文停浙¶
江蘇州織造而𦂳要上用袍服錯行混停太監吴勲以¶
為言上以袍服非雜派工役比責工部朦朧停止尚書¶
劉麟自劾因責其欺慢勒令致仕原任侍郎何詔及營¶
<pb:KR2e0020_WYG_099-19b>¶
繕司官俱奪俸五月¶
九年正月御馬監太監麥福奏乞騰驤左等四衛軍士¶
見操者不必差科道㸃閲新補者不必由兵部審驗兵¶
部覆言委官驗審科道㸃閲皆𢎞治間舊例又屢奉皇¶
上詔㫖申飭宜如舊為便上從部議¶
四月長陵等陵神宫監太監楊賔奏乞将各陵園等户¶
盡復其家户部覆言陵園等户供役輕省豪民避重就¶
輕毎多投充民力坐此重困故先朝斟酌損益載在㑹¶
<pb:KR2e0020_WYG_099-20a>¶
典毎户連本身止免三丁况今差占庫夫柴夫等役繁¶
多如繫籍陵園者全户優免則遺下差役必更加派小¶
民恐致負累流徙宜令有司止優免如會典例上從部¶
議¶
五月詔逮問太監韋霦革錦衣百户韋進賢等職進賢¶
本降虜冒霦姓恃霦暴横以債准折平江伯産千金以¶
上事發刑部按進賢罪如律并請坐霦從之¶
九月詔裁革雲南鎮守太監巡按雲南御史毛鳳韶言¶
<pb:KR2e0020_WYG_099-20b>¶
鎮守太監非洪武永樂年間舊設擾害地方不可勝言¶
近䝉皇上明見萬里将太監杜唐取回夷民歡頌有若¶
更生更乞追復祖制将續差太監停止以甦邉徼之民¶
疏下兵部議覆雲南自古覊縻之地夷性難馴近年用¶
兵軍民困苦省官節用正今日所急况鎮守太監原非¶
祖宗舊制宜如御史議裁革便報可¶
初南京兵部奉㫖裁省諸司進貢快船南京守備太監¶
賴義復以船不足運具疏請益詔下南京兵部尚書王¶
<pb:KR2e0020_WYG_099-21a>¶
廷相等覆奏言南京各衛馬快船隻乃國初置備水軍¶
征進輜重之用大小黄船乃永樂以來供奉乗輿北駐¶
及進貢方物而設自太宗都燕遂以二船專運宗廟薦¶
新及上供品物然物有定品船有定數是以上無廢事¶
下不疲民今則法久弊生管運内官乃有假進貢以規¶
利者撥船之際虚張品物務求多船以濟已私盖縁未¶
辨其輕重多寡故不能盡發其欺隠而折其偽辭今臣¶
等查議先論其物之輕重次計其扛之多寡後定其船¶
<pb:KR2e0020_WYG_099-21b>¶
隻之數目雖有奸貪欲求多撥不可得矣嘗聞宗廟薦¶
新品物惟太常寺所進為太祖髙皇帝舊額其南京司¶
禮監制帛孝陵神宫監苗薑香稲等物南京内織染局¶
龍衣南京印綬監誥勅軸皆永樂以來上供之數舊額¶
之不可省者其餘若守備諸司所進則皆宣徳正統天¶
順成化以來𫝊㫖取用可减者多如枇杷非南京所産¶
青梅酸澁不堪用天鵝鶿老鶉雁諸禽石榴柿子秋梨¶
諸果又北方有之通屬可省龍衣綵錦紗羅綾段諸物¶
<pb:KR2e0020_WYG_099-22a>¶
既有織染局之嵗辦則當省南京供應之機房且一次¶
所造必備數年之需一襲龍衣安得經年即壊若是尚¶
衣有餘似不當織造此則以㑹計停止者也南京内官¶
監竹器論造作則所值無㡬計運送則所費不貲亦宜¶
㑹計所存可備數年之用量為停止雲南膳桌朱漆器¶
皿及銅鐵諸品皆堅乆可行亦宜㑹計量省不必每年¶
供造者也即此一事之行聖恩所及甚廣伏望皇上獨¶
斷而必行之上以所奏下該部議禮部尚書李時等言¶
<pb:KR2e0020_WYG_099-22b>¶
薦新品物除枇杷非北土所産梧桐子風鯽魚并入水¶
木樨雞鵞彈俱宜如舊進貢用船装進其青梅石榴柿¶
子天鵞鶿老活雁鵪鶉俱可省供停减船五隻工部尚¶
書章拯等言南京工部每年造運供應器皿雖額數三¶
千六百件節年免進减造其數亦多原擬用船十五隻¶
亦宜臨時酌减織造龍衣并竹器彩漆桌盒銅鐡器物¶
俱如所擬减免上曰此疏所言專在省併以紓民力俱¶
依擬行著為令例自後敢有假托増用害人者科道官¶
<pb:KR2e0020_WYG_099-23a>¶
指名㕘奏¶
十年三月工部言科道官監收錢糧如甲字等庫乃祖¶
宗之舊規近遵明詔推而及於各監局則今日之良法¶
兹者内承運庫段疋及惜薪司等柴炭軍器局等物料¶
俱奉明㫖免行監收其餘各監局若御用監御馬監司¶
設監針工局巾帽局司苑局供用庫甲字等十庫廣盈¶
庫則原差科道監收内官監印綬監尚衣監尚膳監銀¶
作局織染局兵仗局酒醋麪局寳鈔局盔甲厰則續差¶
<pb:KR2e0020_WYG_099-23b>¶
科道監收謹開具請㫖以便遵守上曰御用尚衣織染¶
三監局不必監收苐令守法盡心製造餘如議¶
八月詔革回陕西鎮守太監張紳四川鎮守太監蕭通¶
皆以貪肆為撫按官劾奏也¶
十月初盜伐裕陵樹木既獲已而重賂守備太監劉岑¶
都指揮秦震遂免鎮撫張椿等互為奸利又太監竇寛¶
等占役灑掃諸旗軍嵗侵役銀數百計至是巡闗御史¶
余鞫發其事請亟黜岑震而禁寛等沿襲之弊因言自¶
<pb:KR2e0020_WYG_099-24a>¶
今守備宜聴巡闗御史督察其天夀山内外守備仍復¶
其頡頏之禮使不得相壓以便行事兵部覆奏上命都¶
察院逮問椿等如律宥震寛取岑回京别用餘如議¶
詔革南京各監局軍匠之冗濫者仍以存留之數著為¶
例禁所司不得朦朧勾補¶
十一月兵科給事中髙金廣西道監察御史唐御賢奉¶
㫖查核御用監錢粮至是状聞具言内府所藏象牙畵¶
絹諸珍奇之物為典守者所侵匿無筭奉御匠役劉宗¶
<pb:KR2e0020_WYG_099-24b>¶
福軰罪在不逭太監黄錦滕祥更相代署稽考無度亦¶
宜切責以示戒上曰該監所儲財貨既以查明李興等¶
法司逮問無貸黄錦滕祥更代不常姑宥之自今凡監¶
庫錢粮俱令立籍備查無踵故習¶
十二月司禮監太監張佐等言臣等給事禁中無胥徒¶
可役止取給於人匠不事工作者當成化中賜臣等各¶
有名數太監掌印者六十人餘皆五十五人左少監四¶
十人又監丞三十人典簿二十五人經厰六科廊等處¶
<pb:KR2e0020_WYG_099-25a>¶
各以資格逓减乞照舊例補給臣等上命如例撥用不¶
得過多¶
詔籍沒故中官谷大用財産初都察院讞大用獄入上¶
御平臺召大學士李時翟鑾問谷大用事都察院覆本¶
當否時對以所擬招罪與律不合家産入官律止是三條¶
謀反叛逆奸黨大用所犯未應籍没坐以此律恐無以取¶
信于天下故臣等止擬一半入官上曰大用先朝壊政¶
正是奸黨如何不取信於天下鑾曰皇上如天春生秋¶
<pb:KR2e0020_WYG_099-25b>¶
殺無所不可時等請俱收入官上曰然於是盡沒其産¶
十一年正月南京提督織造太監李政以事完疏請回¶
京上命支南京承運庫銀三萬兩照舊織造¶
十二月内官監太監髙忠以供應器皿缺夫料成造乞¶
差本監官一員詣真定府滹沱河查收木料部議真定¶
府佐貳官司之内官監以年終差官印烙正徳間始以¶
内臣抽印大為地方害皇上幸已罷之今宜遵成命勿¶
復遣上從忠請第無生事擾民¶
<pb:KR2e0020_WYG_099-26a>¶
十二年正月撫治鄖陽都御史胡東臯劾奏太和山左¶
少監王敏貪婪當黜上命敏回京所劾事情令巡按御¶
史覈實以聞¶
五月管司苑局太監麥福奏御苑墻垣水口為積雨所¶
壊請急脩理以固圉牧得㫖㑹官勘度工部議言頻年¶
工作繁浩財力詘乏即今勘估辦料工匠已約銀三萬¶
有餘而夫役及各廩餼猶未悉計舊例惟屬海户㸔守¶
葺治頃縁有司重困以民差故不能專事本役宜仍復¶
<pb:KR2e0020_WYG_099-26b>¶
其家令倩丁夫本部助以囚徒并攅處木石等料先理¶
其稍急者其餘俱俟年豐財裕舉行詔從部議¶
十三年四月南京提督織造太監李政奏請添官織造¶
上罪其狂率煩擾下南京法司逮問¶
十四年正月提督京通倉塲内官監三鳳李慎互以姦¶
贓訐奏詔下法司逮問户科給事中管懐理因言倉塲¶
錢糧實皆户部職掌頃者添用内官惟肆貪賕於國計¶
無禆請将二官裁革其餘督理内外各倉塲内臣如吕¶
<pb:KR2e0020_WYG_099-27a>¶
宣等七員一併取回部覆從之¶
六月内官監右監丞崔鋭等為其本官已故太監崔寛¶
乞恩請授其姪文百户部議武職非軍功不授乃祖宗¶
成憲鋭等妄意陳乞不可許上從部議¶
十二月户部言承天府潛邸荘田湖地共八千一百三¶
十餘頃皇上賜司禮監太監張佐等止二百六十頃其¶
餘租銀頻年所入當以萬計宜下所司計其已徴或未¶
徴或因災免未收者計數報上至於所賜佐等田租亦¶
<pb:KR2e0020_WYG_099-27b>¶
宜考其勤惰量為裁抑以示勸懲上從其議仍命司禮¶
監查内侍中不堪供事者奏聞定奪¶
　¶
　¶
　¶
　¶
　¶
　弇山堂别集卷九十九¶
