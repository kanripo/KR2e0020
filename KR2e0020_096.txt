# -*- mode: mandoku-view; -*-
#+TITLE: 弇山堂別集
#+DATE: 2015-08-24 22:30:36.996341
#+PROPERTY: ID KR2e0020
#+PROPERTY: BASEEDITION WYG    
#+PROPERTY: JUAN 卷九十六
<pb:KR2e0020_WYG_096-1a>¶
欽定四庫全書¶
　弇山堂别集卷九十六¶
　　　　　　　　　　　　明　王世貞　撰¶
　　中官考七¶
都察院右副都御史王縝以乾清宫災陳言一省内臣¶
以慰民望南京根本重地頃因織造供億日増乞專任¶
守備内臣提督織染其新差提督太監等官宜照先年¶
事例通行取回一處驛遞以蘇民困應天府龍江驛遞¶
<pb:KR2e0020_WYG_096-1b>¶
差役浩繁欽差針工巾帽二局内官六員取占驛所夫¶
二百五十餘名親下鄉追取傭錢并提督織造太監吳¶
經成造樂器袍服左監丞林秀等行取驛遞船隻人夫¶
毎月責官吏追納傭錢及南京尚膳監管取鰣魚内官¶
取占船隻人夫共一百二十名占用所夫二百九十七¶
名前任該所大使李臻李俊俱為追逼縊死妻子流離¶
怨聲載道乞敇兵部盡行禁止庶窮民少蘇不聴¶
蒙古小王子連營數十近宣大邊欲冦天城陽和又分¶
<pb:KR2e0020_WYG_096-2a>¶
遣萬騎入懐安總制都御史叢蘭以聞命太監張永總¶
制提督宣府大同延綏等處軍務都督白玉掛印充總¶
兵官與蘭恊同行事發京營官軍二萬人以署都督僉¶
事昌佐署都指揮姜義充左右恭將統之又𤼵宣府京¶
營諸軍凡六千二百四十人命太監張忠監督而以都¶
督温恭充副總兵千總官湛臣宋贇充左右叅將統之¶
俱聴永節制蘭居中調度各鎮巡等官恊謀戰守仍調¶
延綏遊竒兵馬備大同偏頭闗應援居庸紫荆等闗并¶
<pb:KR2e0020_WYG_096-2b>¶
薊州宻雲各提督鎮巡等官嚴兵防禦永因請凡軍前¶
機務悉聴便宜從事違者先處以軍法然後奏聞且請¶
給勘合三百道銀牌五百面綵縀五百疋以賞有功許¶
之¶
太監張忠初受命監督軍務聴總制官節制既而忠奏¶
欲事權與永敵不受節制相持久之詔不許惟符驗旗¶
牌准如例給之¶
丁丑賞從征宣大京營官軍二萬人及總督軍務太監¶
<pb:KR2e0020_WYG_096-3a>¶
張永監督太監張忠總兵官白玉副總兵温恭&KR0257;將昌¶
佐姜義湛臣宋贇等名下叅随并京邊軍銀人二兩永¶
等奏帶叅随多者四五百人少亦不下一二百人乃因¶
賞軍各為之請本兵司計者莫之敢違時邉鎮各急國¶
用空虚兵未出京坐費已十萬矣¶
甲寅太監劉寜劉允徴皇莊子粒于通薊河間𫝊白帖¶
下兵部索夫馬廩餼兵部覆請皆許之時中官厮養出¶
無不給驛以私帖𫝊遞兵部無敢違者¶
<pb:KR2e0020_WYG_096-3b>¶
授太監張雄父千户銳為後府右都督母寇氏贈一品¶
夫人雄援太監髙鳳故父贈官例為鋭陳情乞得超授¶
後府猶以支俸為疑兵部尚書陸完言雄忠讜勤誠受¶
知聖明加以祿養亦不為過詔令鋭帶俸朝&KR0257;初雄為¶
後母所凌因自宫遂怨其父既貴猶不與之見同𩔖者¶
亟勸之雄立中堂垂簾杖其父二十既乃相抱而泣自¶
是遂至濫冒寵恩如此云¶
十年丁巳鎮守宣大太監于喜部下軍私乗操馬總兵¶
<pb:KR2e0020_WYG_096-4a>¶
官卻永杖之喜怒相争詬遂奏永專權自恣似為不軌¶
永辭任且自辯兵部請遣給事中刑部郎中各一人往¶
勘詔喜永受命鎮守不能恊心濟事乃以小忿訐奏本¶
當重治姑免勘喜降勅切責永調寜夏而以寜夏總兵¶
官潘浩代之¶
命司禮監太監劉允往烏斯藏賫送畨貢等物時左右¶
近幸言西域番僧有能知三生者土人謂之活佛遂𫝊¶
㫖查永樂宣徳間鄧成侯顯奉使例遣允乗𫝊往迎之¶
<pb:KR2e0020_WYG_096-4b>¶
以珠琲為幡幢黄金為七供賜法王金印袈裟及其徒¶
饋賜以鉅萬計内庫黄金為之一匱勅允往返以十年¶
為期得便宜行事又所經路帶鹽茶之利亦數萬計允¶
未發導行相續已至臨清運船為之阻截入峡江舟大¶
難進易以&KR1467;&KR1139;相連二百餘里至成都有司先期除新¶
館督造旬日而成日支官廩百石蔬菜銀亦百兩錦官¶
驛不足傍取近城數十驛供之又治入畨物料估值銀¶
二十萬鎮巡争之减為十三萬取百工雜造徧于公署¶
<pb:KR2e0020_WYG_096-5a>¶
日夜不休居嵗餘始行率四川指揮千户十人甲士千¶
人俱西踰兩月至其地畨僧號佛子者恐中國誘害之¶
不肯出允部下人皆怒欲脅以威畨人夜襲之奪其寳¶
貨器械以去軍職死者二人士卒數百人傷者半之允¶
乗良馬匹僅免復至成都仍戒其部下諱言䘮敗事空¶
函馳奏乞歸時上已登遐矣¶
大學士梁儲等言近兵部手本為司禮監太監劉允諸¶
敕臣等切以内外官員欽奉敕内必備載所行事務今¶
<pb:KR2e0020_WYG_096-5b>¶
允往四川未知何事無慿撰寫既而禮部手本稱奉㫖¶
令允如永樂宣徳年差鄧成侯顕等例往烏斯藏賫送¶
畨貢而户部覆本内謂允奏帶太監劉宗等八員錦衣¶
等衞官舎指揮同知韋祿等一百三十三員應付領給¶
口糧馬匹車輛馬快船隻及應用通畨物件令四川鎮¶
巡三司聴其便宜措置已又選差驍勇官二員往回䕶¶
送又給長蘆見鹽一萬引兩淮正課鹽六萬引變賣應¶
用俱欲載之敕内臣等愚昧備員輔導不敢不言西畨¶
<pb:KR2e0020_WYG_096-6a>¶
本夷人之教邪妄不經古先聖王之世未聞有此顧其¶
説流入中國浸淫已久未能遽革永樂宣徳年間雖嘗¶
有遣使之舉我祖宗之意以天下初定時藉之以開導¶
愚迷鎮服夷狄非真信其教而崇奉之也承平之後累¶
朝列聖止是因其年例遣人朝貢厚賜賞賚答其勤劬¶
未嘗經辱命使逺涉夷境陛下今遣内侍近臣往送畨¶
供朝野聞之相顧駭愕以為不應有此輕舉而允奏討¶
鹽引數萬動撥馬快船至於百隻又欲聴其便宜處置¶
<pb:KR2e0020_WYG_096-6b>¶
錢物差撥官軍䕶送等項於法於例俱非所宜盖開中¶
鹽引本為供邊今兵革未寜三邊糧草缺乏帑藏空虛¶
緩急接濟惟此一策且各運司鹽課俱開中盡絶若許¶
其帶鹽不過收買私鹽發賣射利乗機夹帶之弊不知¶
幾何鹽法為之大壊邊方何以仰給况京儲嵗運與營¶
建大木併在裡河議者猶恐不能疏通若添此等鹽船¶
往來其間挟勢騷擾不止地方受害而糧運大木二事¶
亦為阻滯且四川大盜初息民困未蘇所奏便宜措置¶
<pb:KR2e0020_WYG_096-7a>¶
錢物在官已無積蓄未免科派軍民民窮盜起將來之¶
變殆不可測况自天全招討司出境涉歴數萬里之程¶
動經數年方達烏斯藏地方今所帶官軍人役數多沿¶
途俱是化外非有驛𫝊供給人馬芻糧俱䭾載而行所¶
費鉅萬難以逆料途間倘有不給不知何以為處又聞¶
畨地多與王達子相鄰時剽掠為患使臣所至萬一被¶
其突出有所傷害虧中國之體納外夷之侮不可不慮¶
夫以無益之事而妨至要之務且貽意外之虞舉朝皆¶
<pb:KR2e0020_WYG_096-7b>¶
知其不可此臣等不能已於言也允受命逺出畨境利¶
害切身又非得已臣等深見事勢之難所下敕書未敢¶
撰寫伏望皇上慎重國體憫恤民窮收回成命不必差¶
官畨供等物就令朝貢使臣賫回則禮度不失事體無¶
礙而聖徳益光治功無累矣不聴¶
十一年南京六科給事中孫懋等言頃聞御史張經巡¶
按直𨽻劾奏鎮守太監于喜而反為喜所誣寜波知府¶
翟唐勘部民王臣不法又為市舶太監翟瑶所搆經唐¶
<pb:KR2e0020_WYG_096-8a>¶
俱奉㫖逮治臣竊惜之夫喜故違勅㫖輕舉燒荒損折¶
官軍其罪大矣陛下置喜不問而獨怒經王臣為翟瑶¶
用事詐取民財姦淫婦女其為民害甚矣陛下為臣而¶
獨責唐誠恐自今人人以經唐為戒日事詭随所謂寜¶
忤天子不敢忤權臣寧負公朝不敢負私室者陛下何¶
利哉乞特勅法司從公勘實果如臣言即宥經唐還其¶
故秩仍將喜等明正其罪以為欺罔之戒疏入不報¶
南京吏科給事中孫懋等言織造太監史宣奏管閘主¶
<pb:KR2e0020_WYG_096-8b>¶
事王鑾沛縣知縣胡守約俱下之詔獄南都初聞意鑾¶
與守約必有稽遲御用重情繼聞宣在途酗酒作威肆¶
行兇惡所過州縣縱令家丁索賂折乾多或百兩且聲¶
言上賜之皇棍聴撻死官吏勿問已威逼宿遷主簿孫¶
錦杖秦州船戸孫富俱死矣宣所過邑里逃竄雞犬不寜¶
邇者朝廷用御史王崧言定為禁例曵船夫上水不過¶
二十名下水不過八名違者許撫按等官奏聞重治此¶
㫖甫下而宣首犯之鑾守約復為所中傷逺近聞者豈¶
<pb:KR2e0020_WYG_096-9a>¶
不沮氣何禁令之足行耶乞將宣置之重典鑾守約復¶
其原任不報¶
南京六科給事中徐文溥等言政刑者帝王馭世之具¶
也曩者陛下信任逆瑾播㺯威福政刑大壊國勢幾危¶
天啓聖心與民更始數年之間政化肅清太平復見夫¶
何明鑒未逺怠心輒乗間者舉動仍遵故轍如郡守所¶
與共理也則以翟瑶之誣而逮翟唐部屬所以分理庶¶
務也則以劉瑯之誣而逮王瑞之以史宣之誣而逮王¶
<pb:KR2e0020_WYG_096-9b>¶
鑾甚者巡按御史耳目所寄也則以劉瑯于喜之誣而¶
逮施儒張經道路𫝊聞又謂鎮守太監王堂以編畫地¶
理圗為名毎縣科銀至二百兩僉事韓邦奇按部止之¶
輒生嫌怨羅織陷獄果爾則又以鎮守逮兩司矣内外¶
臣工皆欲為國盡職耳廼以貴幸之言動加刑譴旗校¶
絡繹於天下縉紳駢首於狴犴逺近震駭上下屏氣是¶
亦瑾之為矣向以一瑾亂政於内今以數瑾縱横於外¶
民怨且作陛下思之能不寒心伏惟陛下懲目前之弊¶
<pb:KR2e0020_WYG_096-10a>¶
戒意外之虞割塞私愛大明政刑即如人言乞將王堂¶
并韓邦奇下之法司&KR0257;對公問使天下謂陛下之不私¶
於貴幸也若史宣者已䝉究治天下稱快矣其劉瑯于¶
喜翟瑶等罪惡請通行查革革退閒住仍敕諭南京守¶
備并各處鎮守等官務加修飭毋得倣傚流毒地方官¶
員有罪即下法司治之毋令旗校驚動天下庻㡬刑政¶
平而人心悦天意順矣不報¶
初鎮守河南太監廖堂附逆瑾勢假以進貢無名之徴¶
<pb:KR2e0020_WYG_096-10b>¶
百出其後繼之者率以為常於是河南巡撫都御史李¶
充嗣言近時鎮守太監進貢有古銅器窑變盆黄鷹錦¶
雞獵犬羔羊皮之𩔖皆假名科斂自為取財之計此外¶
又有拜見銀須知銀圖本銀税課司銀出辦樁草銀扣¶
除驛𫝊銀馬價銀甲首夫銀快手月錢銀河夫歇役銀¶
動以數十萬計而左右用事之人私於下屬賣馬賣布¶
賣紙賣紗賣鋪陳又於沿河抽索客貨其弊甚多乞行¶
禁止以蘇民困詔進貢如舊其下人科取者禁之¶
<pb:KR2e0020_WYG_096-11a>¶
勒浙江按察使僉事韓邦奇為民初鎮守太監王堂採¶
辦土産鮮品進貢邦竒奏言不便宜停止又輕堂凡事¶
不以闗白堂積忿遂奏其沮格上供欲沽美名而使怨¶
歸朝廷為不敬且僣用乗轎用刑酷刻皆違法詔逮至¶
錦衣獄拷訊邦竒不服令復鞫治之㝷送法司擬贖杖¶
還職有㫖特黜為民既而給事中王爌御史王栢等皆¶
言邦竒禁姦戢暴甚得憲體不宜以小過棄請如原擬¶
不聴時各處鎮守妄作威福毎誣奏人輒賂權倖者助¶
<pb:KR2e0020_WYG_096-11b>¶
之故凡遭搆陷無得免者先是鳳陽奉侍皇陵太監郭¶
旺監丞秦宗往白塔夀春等王墳所怒中衛指揮霍璋¶
不迎令家奴毆之至死事聞命刑部郎中蕭海往㑹巡¶
撫等官勘問海等還奏皇陵内臣與該衛素無統屬即¶
坐以威力主使律但其事體重大且關係内臣非臣所¶
宜専擅宜令三法司并科道官㑹議定罪於是刑科都¶
給事中王爌等劾海奉命為勘官不能依律直斷乃輾¶
轉遷就持兩可之説實為旺等開僥倖之路以脱已禍¶
<pb:KR2e0020_WYG_096-12a>¶
非忠朝廷者事下都察院議請再勘訊并逮旺宗得㫖¶
事已明不必再勘宗當重治姑從輕降二級旺革管事¶
俱令守皇城¶
十二年給事中任忠言臣奉使陕西𫝊聞有張太監者¶
來辦進貢諸物陕西北隣邊境西接畨戎地瘠早寒民¶
多穴居野處衣皮哺藿無他生計頃因北敵入寇沿邉¶
之民耕牧盡廢腹裏未遭殺掠者僅三四府又以調集¶
士馬日費芻糧千里轉輸亦皆疲敝况春夏亢陽麰麥¶
<pb:KR2e0020_WYG_096-12b>¶
少熟繼以霜雪苗稼盡死流離逃竄十室九空去嵗取¶
黄羊皮及織造龍衣費輒數萬今太監復至催督峻急¶
竊恐民不堪命矣夫鳥窮則啄獸窮則攫今外有交侵¶
之虜設若内有不逞之民乗釁而起雖有智者豈能善¶
後伏望收回成命以固邦本不報¶
已夘南京進貢太監康灌少監王釗等以進貢至天津¶
衛索夫價二百三十兩有竒灌又捽縛指揮劉良容辱¶
之巡按御史萬鎡以聞詔南京守備衙門逮問至是太¶
<pb:KR2e0020_WYG_096-13a>¶
監黄偉等奏灌釗為下所蔽且謂天津衛都指揮賀勇¶
及良分外折送夫價亦宜并逮都察院議覆夫價出於¶
威逼非勇等罪仍命俱免究苐戒今後進貢不許擾害¶
地方違者重治¶
工部言太監等官病故成化𢎞治間造墳安𦵏給銀不¶
過五十兩若建享堂碑亭者百無一二自正徳以來奉¶
特㫖造建者無月無之率給銀五百兩本部俱于别料¶
料價銀内借用今已借過三萬二千四百八十餘兩而¶
<pb:KR2e0020_WYG_096-13b>¶
聶璽劉宣兩人者尚無從措辦今後有乞𦵏者請令司¶
禮監㑹禮工二部查歴年深淺勤勞有無分别等第奏¶
請不許一槩妄乞其工料夫價銀亦宜分派天下得㫖¶
以後宜斟酌行既而為太監徐通治𦵏復如前例竟無¶
所裁减云¶
丁酉六科都給事中汪𤣥錫等言鎮守湖廣太監杜甫¶
假郴桂流賊為名奏乞巡歴地方兵部謂不可行陛下¶
特允所請不知甫何以得此况湖廣困窮已極始以侍¶
<pb:KR2e0020_WYG_096-14a>¶
郎韓福之科斂繼以劇賊劉七之擾攘今水旱交作猺¶
獞竊發採木之役征調之費譬如人身百病精血已竭¶
飲以善藥猶恐不保况衆毒攻之乎且甫在鎮一年跡¶
其所行不過牟利自殖無補分毫今使出巡有司饋遺¶
僕從騷擾倉卒生變則楚之可憂不獨猺獞而已易曰¶
履霜堅氷至他日倘懐不軌假名托義以竊兵柄如漢¶
唐叔世之為者亦将許之乎餘十三省皆有鎮守亦有¶
盜賊誠恐旬月之内皆援甫例奏牘紛至是甫不獨禍¶
<pb:KR2e0020_WYG_096-14b>¶
一方又將禍天下矣先朝雖添設鎮守等官未嘗許其¶
巡歴惟逆瑾擅政乃許接受民詞瑾之敗誅孽亦坐此¶
甫可不知所懲乎伏望念祖宗之成憲恤百姓之困窮¶
停罷勑書仍治甫欺詐之罪以戒不忠十三道御史陳¶
良玉等亦言甫欲巡歴弭盜豈知官吏饋遺里胥供張¶
科斂百出適促之為盜也昔太監廖堂在河南違制聴¶
訟考察官吏而河南盗起流毒至今今甫又欲違制巡¶
歴則湖廣之禍殆未可知陛下姑順一人而大咈天下¶
<pb:KR2e0020_WYG_096-15a>¶
之情臣所未喻也疏入俱不報¶
十三年賜鎮守浙江太監王堂生祠額并䕶勅先是太¶
監劉璟諷杭民為己請建生祠既許之堂襲璟故智復¶
諷杭民以請且盛陳在浙有靖盜安民功下禮部覆奏¶
以見任立碑律令所禁不可詔特許之堂既得請乃擇¶
西山勝地大興土木與璟祠相望民居古墓多罹毁掘¶
者嘉靖初祠皆沒官杭人快之¶
巡按江西監察御史范輅疏言御馬監太監畢真先附¶
<pb:KR2e0020_WYG_096-15b>¶
逆瑾在天津打鮮藉瑾聲威吞噬無厭往來徐揚之間¶
科斂民財以數十萬計民皆銜入骨髄後因瑾敗再營¶
廣東市舶又營山東鎮守今復起鎮守江西到任之初¶
擅作威福人人自危迹其所為視瑾尤甚及今不為之¶
處將來地方之變有不忍言者臣謹條具真貪酷不法¶
一十五事上聞伏乞将真取回閒住疏入不報¶
大學士梁儲等言各處鎮守守備内官其當行事務舊¶
有定規祖宗累朝敇諭彼此不同盖亦各有深意不當¶
<pb:KR2e0020_WYG_096-16a>¶
輕改近守備鳳陽太監丘得奏欲改换勅書臣等按舊¶
勅鳳陽守備之設止令奉侍皇陵兼管皇城并防䕶髙¶
墻庶人及操練中都留守司八衛一所軍馬至正徳二¶
年姑令兼管廬淮揚三府徐滁和三州督捕盜賊事寧¶
之日具奏定奪至五年查革劉瑾弊政而有司失於具¶
奏未曽改正今得輒為此奏奉㫖凡一應事務俱令闗¶
白守備斟酌施行且令臣等改撰勅顧事干國體臣等¶
不敢順㫖曲從伏望特寢所奏無令各處守臣比例奏¶
<pb:KR2e0020_WYG_096-16b>¶
擾以貽民患又延綏寧夏大同宣府等處切臨邊境比¶
之山西腹裏地方事體亦自不同太監劉祥馬錫許金¶
顔大經所領敕亦乞仍舊為宜伏惟聖明鑒納得㫖俱¶
如山西例撰敕與之¶
湖廣鹽商船例赴武昌府掛號納銀貯庫以資軍餉至¶
是鎮守太監杜甫以修公署援前鎮守王潤趙榮例奏¶
借且為進貢費下户部議事在有司則取於商者不敢¶
為暴用於官者不敢行私官民兩便怨詈不興若移於¶
<pb:KR2e0020_WYG_096-17a>¶
鎮守非惟無補經費抑且有害鹽商不可許詔仍借甫¶
令從輕徴收待二三年後以聞盖明知其為害而莫之¶
能禁也¶
以應州功陞廕錦衣衞指揮使秦玉為都督同知指揮¶
同知魏天祥温得為都督僉事指揮使于福為都指揮¶
使指揮同知周暹正千户李欽為都指揮同知副千户¶
張祥為都指揮僉事署指揮僉事正千户蘇榮為指揮¶
使署正千户馬祥為署指揮使舎人張俊韓盛聰劉棟¶
<pb:KR2e0020_WYG_096-17b>¶
楊勝蕭迪谷柯蔣鍶張奇寗璽為正千户陳釗為百户¶
天祥等十五人皆太監魏彬張永趙林蘇進馬英張忠¶
蕭敬谷大用蔣貴張淮秦文温祥李英于經周昻弟姪¶
而寗璽冒賴義姓陳釗為佛保家僮韓盛聰劉棟為韋¶
霦張欽表姪楊勝為張鋭表兄也凡廕序未有如是之¶
濫者既而天祥等復自叙其功乞改正重陞於是復陞¶
玉為右都督得天祥俱都督同知信署都指揮同知榮¶
都指揮僉事祥署都指揮僉事迪璽奇俱指揮僉事¶
<pb:KR2e0020_WYG_096-18a>¶
先是内官監太監劉養等以缺物料請差本監官二員¶
往湖廣浙江抽分厰會工部主事中半抽分得㫖以(闕/)¶
廣往湖廣馬俊往浙江工部因奏抽分厰竹木等料俱¶
送清江衛河二提舉司成造糧船及備器皿厰供器皿¶
之用比年流賊猖獗焚燬糧船㡬二千艘補造至今未¶
完而上供器皿工價亦多逋欠他若賞賚朝貢畨夷衣¶
服絲段動輒數萬皆需抽分所入者補還况今湖廣浙¶
江諸處連嵗饑饉民人逃亡正供賦税尚望蠲免伏望¶
<pb:KR2e0020_WYG_096-18b>¶
軫念民艱追寢前命如本監急缺物料臣等别為計處¶
不聴¶
戊辰降徐州兵備副使余祐為廣西南寧府同知徐州¶
知州樊凖為雲南寧州同知先是南京尚膳監奉御王¶
敬進鮮過徐州例外索折乾錢不得因與準及指揮王¶
良争詬良發其舟中私帶硫黄諸違禁物敬詣祐求解¶
不應敬遂誣奏準良毆撃之并祐俱逮至鎮撫司鞫治¶
且命刑部從重擬罪當贖杖還職特㫖各降二級調邊¶
<pb:KR2e0020_WYG_096-19a>¶
方邉衛叙用¶
　¶
　¶
　¶
　¶
　¶
　¶
　¶
<pb:KR2e0020_WYG_096-19b>¶
　¶
　¶
　¶
　¶
　¶
　¶
　¶
　弇山堂别集卷九十六¶
