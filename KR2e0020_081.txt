# -*- mode: mandoku-view; -*-
#+TITLE: 弇山堂別集
#+DATE: 2015-08-24 22:30:36.620304
#+PROPERTY: ID KR2e0020
#+PROPERTY: BASEEDITION WYG    
#+PROPERTY: JUAN 卷八十一
<pb:KR2e0020_WYG_081-1a>¶
欽定四庫全書¶
　弇山堂别集卷八十一¶
　　　　　　　　　　　　明　王世貞　撰¶
　　科試考一¶
國家初起右武其於文事亦不數數焉大要各以其途¶
進然庚戌詔見天子意在矣百餘年來日以益重非從¶
此出者多見擯異途不輒當要津此豈一朝一夕哉作¶
科試考¶
<pb:KR2e0020_WYG_081-1b>¶
　　　初設科舉條格詔¶
洪武三年五月初一日奉天承運皇帝詔曰朕聞成¶
周之制取材於貢士故賢者在職而其民有士君子¶
之行是以風俗淳美國易為治而教化彰顯也漢¶
唐及宋科舉取士各有定制然但貴詞章之學而¶
未求六藝之全至於前元依古設科待士甚優而¶
權豪勢要之官每納奔競之人辛勤嵗月輒竊仕¶
禄所得資品或居士人之上懷材抱徳之賢恥於¶
<pb:KR2e0020_WYG_081-2a>¶
並進甘隠山林而不起風俗之弊一至於此今朕統一¶
中國外撫四夷與斯民共享昇平之治所慮官非其人¶
有傷吾民願得君子而用之自洪武三年八月為始特¶
設科舉以取懐材抱徳之士務在經明行修博古通今¶
文質得中名實相稱其中選者朕将親䇿於廷觀其學¶
識品其髙下而任之以官果有材學出衆者待以顯擢¶
使中行文武皆由科舉而選非科舉毋得與官敢有逰¶
食奔競之徒坐以重罪以稱朕責實求賢之意所有合¶
<pb:KR2e0020_WYG_081-2b>¶
行事宜條列於後¶
一鄉試㑹試文字程式¶
　第一場試五經義各試本經一道不拘舊格惟務經¶
　㫖通暢限五百字以上易程朱氏註古註疏書蔡氏¶
　𫝊古註疏詩朱氏𫝊古注疏春秋左氏公羊榖梁胡¶
　氏張洽𫝊禮記古注疏四書義一道限三百字以上¶
　第二場試禮樂論限三百字以上詔誥表箋¶
　第三場試經史時務䇿一道惟務直述不尚文藻限¶
<pb:KR2e0020_WYG_081-3a>¶
　一千字以上¶
　第三場畢後十日面試騎觀其馳驟便捷射觀其中¶
　數多寡書觀其筆畫端楷律觀其講解詳審¶
　殿試時務䇿一道惟務直述限一千字以上¶
一出身¶
　第一甲第一名從六品第二第三名正七品賜進士¶
　及第¶
　第二甲一十七名正七品賜進士出身¶
<pb:KR2e0020_WYG_081-3b>¶
　第三甲八十名正八品賜同進士出身¶
一鄉試各省并直𨽻府州等處通選五百名為率人材¶
　衆多去處不拘額數若人材未備不及數者從實充¶
　貢¶
　河南省四十名山東省四十名山西省四十名陜西¶
　省四十名北平省四十名福建省四十名江西省四¶
　十名浙江省四十名湖廣省四十名廣西省二十五¶
　名在京鄉試直𨽻府州一百名¶
<pb:KR2e0020_WYG_081-4a>¶
一㑹試額取一百名¶
一髙麗國安南占城等國如有經明行修之士各就本¶
　國鄉試貢赴京師㑹試不拘額數選取¶
一開試日期¶
　鄉試八月初九日第一場十二日第二場十五日第¶
　三場¶
　㑹試次年二月初九日第一場十二日第二場十五¶
　日第三場¶
<pb:KR2e0020_WYG_081-4b>¶
　殿試三月初三日¶
一三年一次開試¶
一於洪武三年鄉試洪武四年㑹試¶
一各省自行鄉試其直𨽻府州赴京鄉試凡舉各具籍¶
　貫年甲三代本姓鄉里舉保州縣申行省印卷鄉試¶
　中者行省咨解中書省判送禮部印卷㑹試¶
一仕宦已入流品及曽於前元登科并曽仕宦者不許¶
　應試其餘各色人民并流寓各處者一體應試¶
<pb:KR2e0020_WYG_081-5a>¶
一有過罷閒人吏娼優之人並不得應試¶
一應舉不第之人不許諠閙摭拾考官及擅擊登聞鼔¶
　違者究治¶
一凡試官不得将弟男子姪親屬狥私取中違者許赴¶
　省臺指實陳告¶
一科舉取士務得全材但恐開設之初騎射書筭未能¶
　徧習除今科免試外候二年之後須要兼全方許中選¶
於戲設科取士期必得乎全材任官惟能庻可成¶
<pb:KR2e0020_WYG_081-5b>¶
於治道咨爾有衆體朕至懐故兹詔示想宜知悉¶
按洪武三年庚戌始開科就試者鄉舉士百二十三人¶
中式者七十二人主試則御史中丞劉基治書侍御史¶
秦裕伯同考則翰林侍讀學士詹同𢎞文館學士睢稼¶
起居注樂韶鳳尚寳丞吴濳國史編修宋濓而序録出¶
於濓中式士未及㑹試悉授官¶
四年京畿鄉試兵部尚書吴琳國子司業宋濓濓仍為¶
序尋合諸省之士㑹試凡二百人中式者百二十人知¶
<pb:KR2e0020_WYG_081-6a>¶
貢舉官特進中書省右丞相忠勤伯汪廣洋左丞相胡¶
惟庸主文禮部尚書陶凱前翰林侍講學士潘庭堅考¶
試翰林侍讀學士詹同國子司業宋濓吏部員外郎原¶
本前貢士鮑恂掌院吏部右侍郎顧貞監試御史孔希¶
魯宋圭提調兼印卷禮部尚書楊訓文同印卷中書左¶
司郎中孫煜祖提調禮部侍郎秦文繹禮部主事姜漸¶
受卷吏部主事林光弼彌封兵部主事許方謄録蘇州¶
教授貢穎之對讀翰林應奉文字唐肅禮部主事張孟¶
<pb:KR2e0020_WYG_081-6b>¶
兼此外又有監門捜檢巡綽鎮撫供給主事及掌行科¶
舉文字省掾令史供給奏差等官廷試總調則前汪廣¶
洋胡惟庸讀卷祭酒魏觀博士孫吾與給事中李顧修¶
撰王僎監試御史馬貫徐汝舟掌卷工部員外郎牛諒¶
受卷工部主事周寅彌封秘書監丞陶誼對讀尚寳丞¶
魏潜編修蔡𤣥提調前陶凱楊訓文以官品考之尚書¶
祭酒正三品侍郎侍讀學士正四品給事中從四品左¶
司郎中司業正五品員外正六品主事應奉修撰正七¶
<pb:KR2e0020_WYG_081-7a>¶
品編修秘書正八品¶
是嵗取中俞友仁等廷試賜吳伯宗郭翀吳公達俱及¶
第状元授員外郎餘及出身俱授主事同出身授縣丞¶
㑹元亦授縣丞髙麗生入試者三人唯金濤登三甲第¶
五授東昌府安丘縣丞餘皆不第三人俱以不通華言¶
請還本國詔厚給道里費遣舟送之濤尋為其國相儒¶
籍中者六十三人¶
六年諭中書省臣有司所取多後生少年觀其文詞若¶
<pb:KR2e0020_WYG_081-7b>¶
可有為及試用之能以所學措諸行事者甚寡朕以實¶
心求賢而天下以虚應朕非朕責實求賢之意也今各¶
處科舉宜暫停罷别令有司察舉賢才必以徳行為本¶
而文藝次之¶
是年遂詔天下舉人罷㑹試正月初八日河南解額内¶
選四名第一人張唯年二十七其次王輝年二十八李¶
端年二十一張翀年二十七二十三日山東解額内選¶
五名第一人王璉年二十三其次張鳳年二十八任敬¶
<pb:KR2e0020_WYG_081-8a>¶
年二十六陳敏年二十三馬亮年二十五皆拜翰林編¶
修又選國子監蒋學方徴彭通宋善王惟吉鄒傑等拜¶
給事中於文華堂肄業命太子贊善大夫宋濓太子正¶
字桂彦良分教之¶
十七年三月戊戌朔命禮部頒行科舉程式凡三年大¶
比子午卯酉年鄉試辰戌丑未年㑹試舉人不拘額數¶
從實充貢鄉試八月初九日第一場試四書義三道每¶
道二百字以上經義四道每道三百字以上未能者許¶
<pb:KR2e0020_WYG_081-8b>¶
各減一道四書義主朱子集註經義詩主朱子集𫝊易¶
主程朱𫝊義書主蔡氏𫝊及古註疏春秋主左氏公羊榖¶
梁胡氏張洽𫝊禮記主古註疏十二日第二場試論一¶
道三百字以上判語五條詔誥章表内科一道十五日¶
第三場試經史䇿五道未能者許減其二俱三百字以¶
上次年禮部㑹試以二月初九日十二日十五日為三¶
場所考文字與鄉試同鄉試直𨽻府州縣則於應天府¶
在外府州縣則於各布政司其舉人則國子學生及府¶
<pb:KR2e0020_WYG_081-9a>¶
州縣學生員之學成者儒士之未仕者官之未入流者¶
皆由有司申舉性資敦厚文行可稱者應之其學校訓¶
導專教徒及罷閒官吏倡優之家與居父母䘮者並不¶
許入試其中式者官給廩𫝊送禮部㑹試考試官皆訪¶
經明公正之士官出幣帛先期敦聘主文考試官二人¶
文幣各二表裏同考試官鄉試四人㑹試八人文幣各¶
一表裏提調官在内鄉試應天府官一人㑹試禮部官¶
一人在外布政司官一人監試官在内監察御史二人¶
<pb:KR2e0020_WYG_081-9b>¶
在外按察司官二人供給官在内應天府官一人在外¶
府官一人收掌試卷官一人彌封官一人謄録官一人¶
對讀官四人受卷官二人皆擇居官之清慎者充之巡¶
綽監門捜檢懐挾官四人在内從都督府委官在外從¶
守禦官委官凡供用筆札飲食之屬皆官給之舉人試¶
卷自備每場草卷正卷各用紙十二幅首書三代姓名¶
及其籍貫年甲所習經書在内赴應天府在外赴布政¶
司印卷㑹試殿試赴禮部印卷試之日黎明舉人入場¶
<pb:KR2e0020_WYG_081-10a>¶
每人用軍一人守之禁講問代冒至晚納卷未畢者給¶
燭三枝文字迴避御名廟諱及不許自叙門地彌封者¶
編號作三合字謄録者用硃考試官用墨以防欺偽其¶
㑹試中式者三月朔日赴殿試¶
是秋九月應天府奏中式者廖孟瞻等二百二十九人¶
按雙槐嵗抄云内多國子生上悦命有司出榜原籍旌¶
之¶
十八年乙丑㑹試命待詔朱善前典籍聶鉉為考試官¶
<pb:KR2e0020_WYG_081-10b>¶
取黄子澄第一練子寜次之花綸又次之綸浙江解元¶
也及廷試綸第一子寜次之子澄又次之既啟封上自¶
以夢故用丁顯為狀元子寜如故綸第三抑子澄三甲¶
為庶吉士然三人俱授修撰亡何亦擢子澄為修撰云¶
見刻丁顯䇿者僅三百字稱上為上位餘多不成語實¶
録云賜二甲進士馬京等為編修吴文為檢討李震為¶
承勅郎陳廣為中書舎人三甲危瓛為衛府紀善李鳴¶
岡為潭府奉祠正楊靖為吏科庶吉士黄耕為承勅郎¶
<pb:KR2e0020_WYG_081-11a>¶
蹇瑢等為中書舎人鄒仲實為國子助教其諸進士觀¶
政翰林院承勅監近侍衙門者采書經庶常吉士之義¶
俱稱庶吉士六部俱稱進士¶
是嵗沈溍楊靖咸受上知不兩嵗至兵刑部尚書而皆¶
不克終蹇瑢改名義授中書舎人滿九載溍靖死後始¶
進官而為吏部尚書者三十四年俞憲登科攷名姓次¶
序俱以㑹試録為准然不載楊靖蹇瑢其脱略可知矣¶
二十一年戊辰㑹試命翰林院編修蘇伯衡李叔荆為¶
<pb:KR2e0020_WYG_081-11b>¶
考試官取中施顯等廷試擢任亨泰第一命有司於襄¶
陽建狀元坊以旌之亨泰甚被上寵任每召議手書襄¶
陽任而不名後自禮書謫御史不知所終第二人卓敬¶
第三人盧原質原質方孝孺之姑子十年而為太常少¶
卿¶
按是嵗解縉年十九中三甲進士考年譜志銘俱云改¶
中書庶吉士與姊夫黄金華同而實録内絶不載其事¶
實録為縉總裁豈應刪略至此盖縉得罪後以重修故¶
<pb:KR2e0020_WYG_081-12a>¶
去之耳題名記盧原質卓敬以死難磨去不存¶
二十三年庚午賜應天府考試官傅箕蘇伯衡謝南毛¶
瀚鈔各十錠中式舉人黄文史等五十人各二錠其監¶
生生員試不中者鈔二貫且諭以進學之方俾無怠無¶
忽¶
二十四年辛未天下㑹試者六百六十人取中許觀等¶
三十一人廷試仍賜許觀第一時年二十八張顯宗次¶
之吴言信又次之上以連科狀元出太學召祭酒宋訥¶
<pb:KR2e0020_WYG_081-12b>¶
面褒焉¶
是嵗復擢下第舉人張孟鏞等為主事¶
二十七年甲戌取中彭徳等廷試賜張信及第信定海¶
人為侍讀後坐以教韓王冩杜詩含譏刺及䇿稿削御¶
製二語得罪後坐考試事誅彭亦坐事除名¶
三十年丁丑㑹試命翰林院學士劉三吾吉府紀善白¶
信蹈為考試官取宋琮等五十一人廷試賜閩縣陳䢿¶
為首吉安尹昌隆㑹稽劉諤次之時大江以北無登第¶
<pb:KR2e0020_WYG_081-13a>¶
者下第諸生上疏言三吾等南人私其鄉上怒命儒臣¶
再考落卷中文理長者第之於是侍讀張信侍講戴彛¶
右贊善王俊華司直郎張謙司經局校書嚴叔載正字¶
董貫長史黄章紀善周衡蕭揖及䢿昌隆諤人各閲十¶
卷或言劉白嘱信等以陋卷進呈上益怒親賜䇿問擢¶
韓克忠王恕焦勝等六十一人及第有差授第一名韓¶
克忠為翰林修撰第二名王恕為編修第三名焦勝為¶
行人司副進士陳性善為行人陳誠為檢討考信等俱¶
<pb:KR2e0020_WYG_081-13b>¶
磔殺之三吾以老戍䢿諤安置威虜唯赦戴彛尹昌隆¶
䢿諤取回為司賔司儀署丞復殺之宋琮拜御史後以¶
檢討掌助教致仕¶
建文二年己卯命文學博士方孝孺太常少卿髙巽志¶
主應天試取中劉政等政後以兵變不食死¶
三年庚辰命㑹試禮部左侍郎兼學士董倫太常少卿¶
髙巽志為考試官取中吳溥等王良䇿第一以貌不及¶
胡廣又廣䇿多斥親藩遂擢廣第一改名靖良為第二¶
<pb:KR2e0020_WYG_081-14a>¶
是嵗得人最盛如胡及二楊胡濙俱登顯要為時名臣¶
而良能狥節尤可重也¶
命禮部乙榜舉人署教諭訓導事者給俸三年入禮部¶
試試中計所教人得中鄉試就進士出身資格遞陞一¶
級否從本級其下第而所教人中鄉試者與實授九年¶
通考稱職平常不稱職黜陟否仍署職減俸十之五乙¶
榜年未三十不願署教者聽¶
永樂二年甲申㑹試命侍讀學士解縉侍讀黄淮為考¶
<pb:KR2e0020_WYG_081-14b>¶
試官取禮樂制度為問欲以求博洽之士唯曽棨卷記¶
獨詳上喜御批貫通經史識達天人有講習之學有忠¶
愛之誠擢魁天下昭我文明尚資啟沃惟良顯哉第二¶
第三人周述周孟簡從昆季也亦皆有御批褒許之辭¶
至謂兄弟齊名古今罕比授修撰編修等官仍於二甲¶
擇文學優長楊相等五十一人及善書湯流等十人俱¶
改翰林庶吉士進學賜棨與述孟簡羅衣各一襲五月¶
擢庶吉士杜欽王惟正鄭慶為户科給事中周玉羅亨¶
<pb:KR2e0020_WYG_081-15a>¶
信張伺為工科給事中又命翰林院試下第舉人張欽¶
等六十一人召見皆賜冠帶命於國子監進學以俟後¶
科且勉以立志謂爾等學已有根但更百尺竿頭進步¶
爾後科第一甲人有不在爾曹者乎至次年正月復命¶
學士縉等庶吉士楊相劉子欽彭汝器王英王直余鼎¶
章敞王訓柴廣敬王道熊直陳敬宗沈升洪順章朴俞¶
學夔羅汝敬盧翰湯流李時勉段民倪惟哲袁天禄吾¶
紳楊勉及棨等二十八人於文淵閣肄業時人謂之二¶
<pb:KR2e0020_WYG_081-15b>¶
十八宿進士周忱自陳年少願進學上喜曰有志之士¶
也命増入之司禮監月給筆墨紙光禄給朝暮膳禮部¶
月給膏燭鈔人三錠工部擇近第宅居止是嵗人知選¶
二十八人不知初為六十一人也¶
是科自曽棨等三名外得留者僅王英王直二人而至¶
八座者亦僅二王及周忱耳陳敬宗李時勉皆己授官¶
而復入者¶
三年乙酉翰林院學士王景侍讀學士王達主應天試¶
<pb:KR2e0020_WYG_081-16a>¶
四年丙戍命翰林院侍讀學士王達司經局洗馬兼翰¶
林院編修楊溥為考試官取中朱縉等廷試賜林環陳¶
全劉表及第改進士江殷胡啟先孫廸張叔豫李岳潤¶
陳孟潔張文選鄭復言曽春敬蕭福曹閶盧永黄獻為¶
庶吉士¶
是嵗仍取乙榜舉人廷試擢周翰等三人進學翰林餘¶
除學官¶
六年戊子命翰林院修撰李貫檢討王洪主應天試¶
<pb:KR2e0020_WYG_081-16b>¶
七年己丑命翰林院侍講鄒緝左春坊左司直郎徐善¶
述為考試官取中陳璲等皇太子以副榜第一名孔諤¶
為左春坊左中允賜出身御史劾出題孟子節文尚書¶
洪範九疇偏題緝等俱下獄又復取下第胡槩金庠等¶
十餘人時上幸北京俱寄國子監讀書至辛卯始廷試¶
賜蕭時中苗衷黄暘及第俱為修撰改進士楊慈劉永¶
清陳璲錢習禮黄夀生陳周俱為庶吉士鍾英張習張¶
試馬信邵聰初為國子生選入翰林習譯書至是中進¶
<pb:KR2e0020_WYG_081-17a>¶
士亦改庶吉士¶
九年辛夘翰林院學士兼左春坊大學士胡廣右春坊¶
右庶子兼翰林侍講楊榮主應天試¶
十年壬辰命左春坊左諭徳翰林院侍講楊士竒右諭¶
徳兼侍講金幼孜為考試官取中林誌等廷試賜馬鐸¶
林誌王鈺及第其進士原在翰林習譯書者蒋禮趙朂¶
徐俊何賢潘勤黄裳羅興楊榮張觀馬玉馬訓王璜劉¶
濬胡讓邵進來顯方復俱改庶吉士林誌福建解元也¶
<pb:KR2e0020_WYG_081-17b>¶
十二年甲午北京行部請鄉試始命翰林院侍講曽棨¶
翰林院侍講兼左春坊左中允鄒緝主之¶
皇太子命司經局洗馬兼翰林編修楊溥編修周述主¶
應天試¶
十三年乙未始詔天下舉人㑹試北京命翰林院修撰¶
梁潛王洪為考試官初拆卷得第一名曰陳循其鄉人¶
也避嫌改置第二而擢林文秸既又以秸字難識定洪¶
英為第一第五名王翺者鹽山人也上喜得畿輔士以¶
<pb:KR2e0020_WYG_081-18a>¶
布衣召見賜酒食既廷試復賜陳循及李貞陳景著及¶
第景著時年十八改進士洪英王翺林文秸宋魁陳鏞¶
曽𢎞林道節胡靚章文昭嚴珊金開王英鄭洛袁璞周¶
崇厚習侃鄭雍言牟倫吕裳張英黄仲芳廖謨宋琰朱¶
㫤范琮黄瓛陳文璧髙榖張堅沈𤾉及原習譯書王懋¶
姚昇胡清方勉林超曹義龔英時永彭麟益陳坤竒李¶
芳葉潁王士華吳紹生丁毅石玉黎民張逰萬完周貴¶
連智王諭樊斆王麟戴覲許彬徐景安石慶鄭猷李冠¶
<pb:KR2e0020_WYG_081-18b>¶
禄周安謝暉為庶吉士¶
是年内閣左庶子兼侍講楊榮右諭徳金㓜孜尚列大¶
理寺丞馬麟後¶
十五年丁酉北京行部請鄉試命翰林院侍講左春坊¶
左中允鄒緝侍講王洪主之尋出王洪為主事改命侍¶
講王英¶
皇太子命翰林院侍講兼右贊善梁潛侍講陳全主應¶
天試¶
<pb:KR2e0020_WYG_081-19a>¶
十六年戊戌㑹試命行在翰林院侍讀學士曽棨侍講¶
王英為考試官取中董璘等廷試賜李騏劉江鄧珍及¶
第騏初名馬上自改之唱名莫有應者上為道其故乃¶
出應取進士周叙董璘楊珙褚思敬尹鳳岐陳詢徐律¶
習嘉言王寅胡文善周懋昭王暹雷遂莫珪孔友諒秦¶
初為庶吉士¶
十八年庚子命左春坊左中允兼行在翰林院侍講鄒¶
緝侍講王英主順天試¶
<pb:KR2e0020_WYG_081-19b>¶
皇太子命翰林院修撰張伯頴左春坊左贊善兼編修¶
陳仲完主應天試¶
十九年辛丑命左春坊大學士楊士竒翰林院侍講周¶
述為考試官取中陳中等廷試賜曽鶴齡劉矩裴綸及¶
第取原習譯書進士衛恕陳融温良姚本張恕萬碩黄¶
澍楊鼎王璉李學吳得全朱子福王振蒋謙韋昭為庶¶
吉士¶
二十一年癸卯命翰林院侍講王英翰林院修撰林誌¶
<pb:KR2e0020_WYG_081-20a>¶
主順天試¶
命(闕/)　　主應天試¶
二十二年甲辰命翰林院侍讀學士曽棨侍講余鼎為¶
考試官取中葉思等廷試賜邢寛梁湮孫曰恭及第初¶
上取第一孫曰恭嫌其名近暴曰孫暴不如邢寛遂擢¶
寛第一仍用朱書填黄榜一時稱異事云取進士徐賢¶
何志薛理李芳蔡英葛陵等為庶吉士¶
宣徳元年丙午命左春坊左諭徳林誌翰林院侍講余¶
<pb:KR2e0020_WYG_081-20b>¶
學夔主應天試上親征漢王順天不及試¶
二年丁未命行在太常寺卿翰林院學士楊溥左春坊¶
大學士兼翰林院侍讀學士曽棨為考試官取中趙鼎¶
等廷試賜馬愉杜寜謝璉及第命進士江玉琳等九十¶
六人歸家進學原譯字邢恭為庶吉士¶
四年己酉命左春坊左庶子兼翰林院侍讀學士王直¶
翰林院侍讀李時勉主順天試¶
命翰林院侍讀錢習禮翰林院修撰劉永清主應天試¶
<pb:KR2e0020_WYG_081-21a>¶
五年庚戌命左春坊大學士兼行在翰林院侍講學士¶
王英翰林院侍讀錢習禮為考試官取中陳紹等廷試¶
賜林震林文龔錡及第選薩琦逯端葉錫陳璣林補王¶
振許南傑江淵為庶吉士給酒饌房舎月賜燈油鈔一¶
如永樂甲申例復命兵部與皂𨽻人賜文綺衣一襲鈔¶
三百貫命學士王直教習是嵗試録禮部尚書稱總提¶
調兼知貢舉革掌行科舉文字諸執事官由舉人者皆¶
稱貢士震福建解元又㑹試第二人也¶
<pb:KR2e0020_WYG_081-21b>¶
七年壬子命左春坊左庶子兼翰林院侍讀周述翰林¶
侍讀錢習禮主順天試¶
命行在翰林院侍讀學士李時勉侍讀苗衷主應天試¶
是嵗九月順天府尹李庸檢舉科場詐冒事御史楊懐¶
給事中虞祥等劾奏庸及監試等官御史梁廣成等罪¶
上命姑宥之已而顧侍臣曰科舉求賢國家重事於此¶
而不用心他事可知已御史給事中所劾本不可宥但¶
念斯事因庸覺察不然奸弊不克露矣¶
<pb:KR2e0020_WYG_081-22a>¶
八年癸丑致仕少保户部尚書武英殿大學士黄淮以¶
謝恩至京命與詹事府少詹事兼翰林侍讀學士王直¶
為考試官取中劉哲等廷試賜曹鼐趙恢鍾復及第先¶
鼐舉貢士為學官上書願得一劇職自効改太和典史¶
以解糧至京請與試許之中第二人廷試復第一人十¶
年之内入閣輔政矣上復命内閣禮部選進士及乙榜¶
年少質美者得進士尹昌黄瓚趙智陳雲傅綱黄回六¶
人為庶吉士乙榜龍文章謹李滄梁楘黄平陳韶田鈞¶
<pb:KR2e0020_WYG_081-22b>¶
李蒲王鑑朱奎袁和林同柴同恩張承翰陳康龔理相¶
佐黄輿李柰王佐鄭觀胡如暘趙象蒋榮祖二十四人¶
送國子監庶吉士令王直教習賜居第給酒饌燈油鈔¶
龍文等賜冠帶給訓導俸以待下科㑹試翰林院三月¶
一考其文至十一月復選進士徐珵頼世隆吳節李紹¶
姜洪虞瑛潘洪王玉陳金劉實鄭建方熙何瑄為庶吉¶
士亦命王直教之¶
十年乙卯命翰林院侍讀學士李時勉翰林院侍講髙¶
<pb:KR2e0020_WYG_081-23a>¶
榖主順天試¶
命左春坊左庶子兼翰林院侍讀周述翰林院侍讀苗¶
衷主應天試¶
正統元年丙辰少詹事兼翰林院侍讀學士王直翰林¶
院侍講學士陳循為考試官取中劉定之等廷試賜周¶
旋陳文劉定之及第或云首揆既取三卷未定問同事¶
者曰有識周旋者否状何如或曰白而偉盖疑謂淳安¶
周瑄也遂首旋既𫝊臚貌甚寢為之愕然同考太常少¶
<pb:KR2e0020_WYG_081-23b>¶
卿魏驥循師也官秩尊於循改王鑑劉越余忭王尚文¶
伊侃李振王忠王偉徐珪秦瑛古鏞顧□雷文為庶吉¶
士少詹事王直王英教之¶
是嵗詔増鄉試㑹試取士額先是祭酒陳敬宗言比者¶
解額有定副榜數少以致天下教官𩔖多缺員吏部遂¶
建議兼考監生補除教職往往僥倖選列不稱師範竊¶
以為縱科舉取人之濫猶愈於監生考試之精請量寛¶
解額専取之於副榜庶㡬誨道得人賢才無滯於是行¶
<pb:KR2e0020_WYG_081-24a>¶
在禮部議増㑹試為百五十人順天府近已増至八十¶
人其應天浙江等處各増舊額有差上定順應天滿百¶
人浙江福建皆六十人江西六十五人河南廣東皆五¶
十人湖廣五十五人山東四川皆四十五人陕西山西¶
皆四十人廣西三十人雲南二十人其監生學業無愧¶
者仍除教職¶
順天府尹姜濤奏本府八月鄉試例取舉人八十名近¶
者浙江等布政司并應天府舉人俱視常例有増順天¶
<pb:KR2e0020_WYG_081-24b>¶
府仍舊然本府與應天府俱有監生并各處儒士吏典¶
應試乞准應天府例増二十名從之¶
三年戊午命翰林院侍讀學士曽鶴齡翰林院侍讀洪¶
璵主順天試¶
命翰林院學士錢習禮翰林院侍讀陳詢主應天試¶
是嵗順天初試之夕場屋火旋滅試卷有殘缺者有司¶
懼不敢請更試欲請修場屋以終後兩試鶴齡曰必更¶
試然後可以滌弊而不枉士子有司具二説以進詔更¶
<pb:KR2e0020_WYG_081-25a>¶
試日¶
四年己未命行在禮部左侍郎兼翰林院侍讀學士王¶
直行在翰林院學士錢習禮為考試官取中楊鼎等廷¶
試賜施槃楊鼎倪謙及第槃時年二十三不久卒楊鼎¶
陕西解元¶
六年辛酉命(闕/)　　主順天試¶
命翰林院侍讀學士陳循翰林院侍講陳用主應天試¶
七年壬戌命禮部左侍郎兼翰林院侍講學士王英翰¶
<pb:KR2e0020_WYG_081-25b>¶
林院侍讀學士苗𠂻為考試官取中姚夔等廷試賜劉¶
儼吕原黄諫及第¶
是歳同考則有永新知縣陳員韜京衛武學教授紀振¶
俱進士岐陽教諭彭舉中式十二名都察院吏三十三¶
名南昱刑部吏一百二十一名鄭温松陵驛丞¶
九年甲子命(闕/)　　主順天試¶
命(闕/)　　主應天試¶
十年乙丑命翰林院學士錢習禮侍講學士馬愉為考¶
<pb:KR2e0020_WYG_081-26a>¶
試官取中商輅等廷試賜商輅周洪謨劉俊及第輅浙¶
江解元也本朝中三元者惟輅一人¶
是嵗同考一教授二教諭又水東日記云是科㑹試登¶
科録天字皆稱䒶字今考部本不然以為葉𫝊聞之誤¶
葉是科進士豈有誤理或本部翻刻未可知也廷試讀¶
卷有兵部尚書徐晞户部侍郎掌光禄寺柰亨俱吏員¶
也¶
十二年丁卯命翰林院侍讀習嘉言翰林院侍講邢寛¶
<pb:KR2e0020_WYG_081-26b>¶
主順天試¶
命翰林院侍講王一寜檢討錢溥主應天試¶
十三年戊辰命工部右侍郎兼翰林院學士髙榖侍講¶
杜寜為考試官取中岳正等廷試賜彭時陳鑑岳正及¶
第¶
是年同考二教諭一訓導辦事官舒庭模中一百二十¶
五名改萬安曹鼎熊瓚劉吉孫茂劉珝王勤謝環田行¶
順李泰宋弼邢讓劉清喬毅李本鏞王恕孫昱孟祥曹¶
<pb:KR2e0020_WYG_081-27a>¶
輔韓敏尹旻張斐李鑽李寛華顯霍榮郭安李堅成章¶
為庶吉士命侍讀習嘉言侍講王一寜編修趙恢教習¶
後補命侍講劉鉉修撰王振¶
是嵗登科録李泰書父永昌司禮監太監又讀卷官太¶
常少卿程南雲乃習書字人¶
唱名日當呼第一名彭時不見上候之長久始至特釋¶
之明年八月時以修撰入内閣預機務¶
是年讀卷户部右侍郎兼學士陳循列於户部左侍郎¶
<pb:KR2e0020_WYG_081-27b>¶
柰亨後右都御史掌鴻臚寺楊善亦守城生員¶
景泰元年庚午命翰林院侍講學士劉鉉翰林院侍講¶
陳文主順天試¶
命翰林院侍講吳節劉定之主應天試¶
二年辛未命户部右侍郎兼翰林院學士江淵翰林院¶
修撰林文為考試官取中吴滙等廷試賜柯潛劉昇王¶
㒜及第改進士吴滙周輿戚瀾張永吕晟王獻劉宣俞¶
欽相傑楊守陳童縁張業樊冕林孔滋張瑄金文鍾清¶
<pb:KR2e0020_WYG_081-28a>¶
田斌章表楊㫤彭信劉泰江朝宗為庶吉士俱扵東閣¶
讀書¶
是年讀卷工部尚書學士髙榖以内閣列本部尚書石¶
璞後閣體猶未重也¶
先是户科給事中李侃等奏今年㑹試禮部奏准取士¶
不分南北臣等竊惟江北之人文詞質實江南之人文¶
詞豐贍故試官取南人恒多北人恒少洪武三十年太¶
祖髙皇帝怒所取之偏選北人韓克忠等六十一人賜¶
<pb:KR2e0020_WYG_081-28b>¶
進士及第出身有差洪熙元年仁宗皇帝又命大臣楊¶
士竒等定議取士之額南人十六北人十四今禮部妄¶
奏變更意欲専以文詞多取南人乞勅多官㑹議今後¶
取士之額雖不可拘而南北之分則不可改刑部侍郎¶
羅綺亦以為言事下禮部以為頃者詔書科舉自景泰¶
元年為始一遵永樂年間例行本部查得永樂二十年¶
間凡八開科所取進士皆不分南北已經奏允今侃稱¶
禮部變更意専以文詞多取南人夫鄉舉里選之法不¶
<pb:KR2e0020_WYG_081-29a>¶
可行矣取士若不以文考官将何所據且北方中土人¶
才所生以古言之大聖如周公孔子大賢如顔曽思孟¶
皆非南人以今言之如靖逺伯王驥左都御史王翺王¶
文皆永樂間不分南北所取進士今豈可預謂北無其¶
人況本部止遵詔奏書行即不曽奏請多取南人少取¶
北人今各官所言如是乞勅翰林院定議命遵詔書行¶
侃等所言不允¶
是嵗知貢舉官胡濙楊寜二尚書同考侍講劉儼秩尊¶
<pb:KR2e0020_WYG_081-29b>¶
於林文又有廣東㕘政羅崇本教授訓導各一廷試王¶
越卷為風飛去上復給卷足成之或云墮於朝鮮次嵗¶
送還上喜擢越御史¶
　¶
　¶
　¶
　¶
　弇山堂别集卷八十一¶
