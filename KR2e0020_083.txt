# -*- mode: mandoku-view; -*-
#+TITLE: 弇山堂別集
#+DATE: 2015-08-24 22:30:36.669232
#+PROPERTY: ID KR2e0020
#+PROPERTY: BASEEDITION WYG    
#+PROPERTY: JUAN 卷八十三
<pb:KR2e0020_WYG_083-1a>¶
欽定四庫全書¶
　弇山堂别集卷八十三¶
　　　　　　　　　　　　明　王世貞　撰¶
　　科試考三¶
二十五年丙午命左春坊左中允李本右春坊右賛善吳¶
山主順天試¶
命翰林院侍讀郭朴右春坊右中允孫陞主應天試¶
二十六年丁未命掌詹事府吏部左侍郎翰林院學士孫¶
<pb:KR2e0020_WYG_083-1b>¶
承恩吏部左侍郎翰林院學士張治為考試官取中胡¶
正䝉等廷試賜李春芳張春胡正䝉及第改進士孫世¶
芳張思静汪鏜孫朱大韶亢思謙胡杰毛起張居正殷¶
士儋林燫馬一龍張勉學謝登之藍璧黎澄李敏劉涇¶
趙鏜劉錫任士憑任有齡蔡文陳一松馬三才孫裒莫¶
如士為庶吉士命張治及吏部左侍郎兼學士徐階教¶
習後續命吏部左侍郎兼學士歐陽徳林&KR1420;翰林廷機¶
子也¶
<pb:KR2e0020_WYG_083-2a>¶
二十八年己酉命翰林院侍讀康太和右春坊右賛善¶
兼翰林院檢討閻樸主順天試¶
命翰林院侍讀敖銑修撰黄廷用主應天試¶
二十九年庚戌命禮部尚書文淵閣大學士張治吏部¶
左侍郎翰林院學士歐陽徳為考試官取中傅夏器等¶
廷試賜唐汝楫姜金和吕調陽及第時以汝楫與首相¶
有連故得第云¶
三十一年壬子命左春坊左庶子兼翰林院侍讀郭朴¶
<pb:KR2e0020_WYG_083-2b>¶
翰林院修撰秦鳴雷主順天試¶
命左春坊左中允兼翰林院修撰尹臺翰林院修撰郭¶
鎜主應天試¶
三十二年癸丑命少保太子太保禮部尚書東閣大學¶
士徐階翰林院侍講學士敖銑為考試官取中曹大章¶
等廷試賜陳謹曹大章温應禄及第是歲特開科凡四¶
百人改進士張四維王希烈姜寳萬浩南軒孫鋌吳可¶
行梁夢龍孫應鰲晁東吳孫九功馮華陸泰馬自強李¶
<pb:KR2e0020_WYG_083-3a>¶
貴趙祖鵬吕旻方萬有胡汝嘉徐師曽王文炳姚𢎞謨¶
張巽言王學顔郭敬言李蓘蔣淳王詠為庶吉士命吏¶
部左侍郎翰林院學士程文徳禮部左侍郎翰林院學¶
士閔如霖教習晁東吳翰林瑮子孫鋌吏侍陞子¶
三十四年乙卯命右春坊右諭徳王維楨翰林院侍講¶
袁煒主順天試¶
命翰林院侍讀嚴訥潘晟主應天試¶
是歲上以應天試録中詞㫖不明且有所忤内閣大臣¶
<pb:KR2e0020_WYG_083-3b>¶
為解釋其義乃寢¶
三十五年丙辰命太子太保禮部尚書文淵閣大學士¶
李本詹事府少詹事兼翰林院侍講學士尹臺為考試¶
官取中金達等廷試賜諸大綬陶大臨金達及第¶
戊午命太常少卿兼翰林院學士董份侍讀髙拱主順天¶
試¶
命翰林院侍讀瞿景淳陳陞主應天試¶
己未命吏部右侍郎兼翰林學士掌詹事府事李機太¶
<pb:KR2e0020_WYG_083-4a>¶
常寺少卿兼翰林院學士掌院事嚴訥為考試官取中¶
蔡茂春等廷試賜丁士美毛惇元林士章及第¶
四十年辛酉命司經局洗馬裴宇翰林院侍讀胡正蒙¶
主順天試¶
命右春坊右諭徳兼翰林院侍讀吳情翰林院侍讀胡¶
杰王應天試¶
禮科都給事中丘岳等奏應天録文既已傳布而考試¶
官吳情屢行更易胡杰不行救正乞分别究治得㫖俱¶
<pb:KR2e0020_WYG_083-4b>¶
調外任情遂調廣東市舶提舉杰廣平府通判吳君無¶
錫人其邑之預薦者凡十餘人以是藉藉而胡之家僮¶
有泄題而遁者未必皆有狥也其後胡旋起亦竟不利¶
而吳以老不赴官自是南畿之在翰林者不得入南試¶
以為例¶
四十一年壬戌命太子太保戸部尚書武英殿大學士¶
袁煒吏部左侍郎兼翰林院學士掌詹事府事董份為¶
考試官取中王錫爵等廷試賜申時行王錫爵余有丁¶
<pb:KR2e0020_WYG_083-5a>¶
及第是歲煒承恩特賜白金文綺御膳於棘院份亦與¶
焉盖異數也少保兵部尚書楊博左都御史潘恩以子¶
中式辭讀卷不許工部尚書雷禮以督工辭讀卷許之¶
仍敕列名于録又特用吏部左侍郎李春芳不為例¶
是歲考庶吉士得㫖行矣以科疏乞嚴覈罷不復考¶
四十三年甲子春禮部覆南道御史史官所陳兩京鄉¶
試革弊事宜一今後兩京主考不用本省人如資序挨¶
及南人用北北人用南以别嫌疑一同考用京官進士¶
<pb:KR2e0020_WYG_083-5b>¶
出身者易詩書各二員春秋禮記各一員其餘參用教¶
官以便覽察一謄録用書手對讀用生員以防洗改但¶
此三事專為兩京鄉試而設其各省及㑹試亦當因其¶
說而廣之因更上四事一㑹試及兩京鄉試監試官預¶
于二十日前選差以便防範一巡視摉撿務加嚴慎以¶
杜奸弊一各省務精選才望内簾官無令外簾干預應¶
舉生儒二十五名中一名中式之文務崇簡易凡浮繁¶
冗襍詭僻不經悉行黜汰仍參取後塲以采實學一觧¶
<pb:KR2e0020_WYG_083-6a>¶
原卷到部以憑稽查不用公據得㫖各鄉試但照舊規¶
令監臨公同考官掲書出題提調監試等官不得干預¶
餘皆如議行¶
命司經局洗馬兼翰林院侍講林燫右春坊右賛善兼¶
翰林院檢討殷士儋主順天試¶
命左春坊左諭徳兼翰林院侍讀汪鏜右春坊右中允¶
兼翰林院編修孫世芳主應天試世芳以病卒于貢院¶
輿尸而出同考官吏部主事蔡國珍代為後序是嵗詔¶
<pb:KR2e0020_WYG_083-6b>¶
自今兩京鄉試同考官仍擇文行俱優年力精壮教職¶
充之罷部臣勿遣時給事中辛自修鄧楚望御史羅元¶
祐交章摘發科塲奸弊冒籍生員章禮等五人闗節監¶
生項元深等三人元深乃禮部主事戚元佐所薦同里¶
人也于是自修等併劾元佐曹棟復言戸部尚書髙燿¶
薦屬官陳洙為考官托其子髙堂遂得中式而外簾為¶
之闗節者即宛平縣丞髙燦燿之親弟也踪跡顯然人¶
所共知俱請論如法以振頽綱疏下禮部查議獨黜冒¶
<pb:KR2e0020_WYG_083-7a>¶
籍陳道箴吕祖望回籍充附禮等各行原籍勘實堂元¶
深等以覆試文可俱准中式燿元佐洙俱不坐燦以始¶
不引嫌調外任于是罷部僚與試而行提學御史徐爌¶
通查在京冒籍生員斥遣有差復詔増拓舉塲前地臨¶
入試時増遣監塲御史二員先於塲門外撿閱以進著¶
為令¶
四十四年乙丑禮部㑹試天下舉人命御史李邦珍鮑¶
承廕監視周𢎞祖顧廷對塲外捜檢詔申嚴懐挾傳逓¶
<pb:KR2e0020_WYG_083-7b>¶
之禁犯者執送法司問罪仍於禮部前枷號一月已邦¶
珍等條上革弊四事一舉人試卷禮部印鈐既完送提¶
調官收領臨期舉人入塲至大門内驗票領以防洗改¶
脚色及彼此交換之弊一請留朝覲二司及府縣官臨¶
期督集所屬舉人照依省分及府縣次第挨次㸃驗序¶
進以防冒替代筆之弊一舉人有不服捜檢及攙先落¶
後不循序進如新規者輕則扶出重則㕘奏以防喧競¶
抗違之弊一請増軍三百餘名嚴宻捜撿塲外仍選差¶
<pb:KR2e0020_WYG_083-8a>¶
㕘將官一員帶領官軍置夜巡邏俟掲曉乃止以防懐¶
挾透漏之弊詔皆允行¶
命吏部左侍郎翰林院學士掌詹事府事髙拱翰林院¶
侍讀學士胡正䝉主試初塲進題上以民之秉夷為忌¶
問少師階欲究治拱等階解釋之乃已取中陳棟等四¶
百人廷試賜范應期李自華陳棟及第是嵗讀卷工部¶
尚書管吏部左侍郎事董份亦用李春芳例也份遷禮¶
部坐事為民與大學士袁煒以病故登科録不載¶
<pb:KR2e0020_WYG_083-8b>¶
是歲進士陶大順子允淳同科亦竒事也¶
改進士許國陳懿徳戴洵沈淵周子義嚴用和韓楫楊¶
允中吳學詩李存文王湘沈鯉張秩髙啓愚何洛文陳¶
思育陳行健林皆春楊一桂陳經邦王嘉言鍾繼英李¶
良臣管大勲成憲王璽王𢎞誨麻永吉為庶吉士命吏¶
部左侍郎兼翰林院學士髙儀教習儀遷官禮部左侍¶
郎兼學士陳以勤代之¶
直𨽻提學御史耿定向奏科塲事宜¶
<pb:KR2e0020_WYG_083-9a>¶
一兩京鄉試主考宜簡學行兼長者毋拘年資¶
一兩京同考官廣取正備卷呈送主考如所取未稱責¶
令再閱或付别房覆校主考仍自行捜閱落卷若果有¶
異材亟收録之毋避嫌輕棄¶
一主考官宜發初塲試卷付同考分經校閱二三塲更¶
易品訂毋專委一人致令偏重初塲遺真才積學之士¶
一邇來經書時義體制大壊有浮蔓至千餘字者宜嚴¶
立程式一篇止許五百字以上六百字以下違式者不¶
<pb:KR2e0020_WYG_083-9b>¶
與謄録¶
一命兩京各省於掲曉之日以中式舉人硃墨卷發提¶
學官查驗鈐封送京府各布政司觧部以防偽濫¶
一革去兩京應試監生字號與生員一體彌封取中之數仍¶
如舊額滿三十五名則止已而御史陳聨芳亦言重後¶
塲以羅實學及令兩京同考閱卷不必書各房字様主¶
考止以文字去取毋以考官為額數分房為次第禮部¶
議覆俱允行之¶
<pb:KR2e0020_WYG_083-10a>¶
禮科給事中何起鳴奏申飭科塲事宜一曰重懐挾之¶
罪一曰革傳逓之奸一曰慎同考之選一曰正諂䛕之¶
風一曰預監臨之差一曰嚴誆騙之罰䟽下禮部覆奏¶
得㫖懐挾傳逓諸弊依議枷號重處今後科塲捜檢不¶
嚴闗防不宻責在外簾舉動不慎校閱不公責在内簾¶
禮部并都察院分别㕘奏餘悉如議行遣御史凌儒陳¶
聮芳監順天鄉試¶
上以科塲事宜邇年弊多諭儒等悉心綜理嚴加禁革¶
<pb:KR2e0020_WYG_083-10b>¶
先是兩京監試御史皆臨期方遣禮部以為倉卒之際¶
不便防奸故是歲遣官特早云¶
監順天鄉試御史凌儒陳聮芳條上科塲六弊一買求¶
二倩代三通同四夾帶五傳逓六偏重請盡行釐革上¶
皆從之内偏重一事謂考官故抑貢生及世家子弟盖¶
臆說云¶
隆慶元年丁卯命右春坊右諭徳兼翰林院修撰丁士¶
美右春坊右中允兼翰林院編修張四維主順天試¶
<pb:KR2e0020_WYG_083-11a>¶
命左春坊左諭徳兼翰林院侍讀王希烈左春坊左中¶
允兼翰林院編修孫鋌主應天試¶
初上用議者言兩京鄉試監生卷各革去皿字號於是¶
南監中式中僅數人虧舊額四分之三既掲曉後考試¶
官王希烈孫鋌等至國學謁文廟而監生下第者數百¶
人喧譟於門外伺希烈等出遮訴語甚不遜巡城御史¶
操江都御史各使人呵止之乆之方解事聞詔南京法¶
司逮治其為首沈應元等數人如法發遣祭酒吕調陽¶
<pb:KR2e0020_WYG_083-11b>¶
蒞任未幾且勿論守備魏國公徐鵬舉以聞變坐視奪¶
禄米司業金達以鈐束不嚴奪俸各二月監生編號如¶
舊行¶
二年戊辰命少傅太子太師吏部尚書建極殿大學士¶
李春芳掌詹事府禮部尚書兼翰林院學士殷士儋主¶
試取中田一儁等四百人廷試賜羅萬化黄鳳翔趙志¶
臯及第先是内閣所取李長春王家屏田一儁已定矣¶
内㫖忽於二甲前進呈卷用萬化等而李長春三人居¶
<pb:KR2e0020_WYG_083-12a>¶
二甲前是歲少傅大學士陳以勤以子陳于陛通政使¶
李一元以弟一中辭讀卷許之登科録亦不列姓名¶
改進士徐顯卿陳于陛張一桂沈一貫李長春韓世能¶
賈三近王家屏田一儁朱賡沈懋孝張位李熈林景暘¶
徐秋鶚張道明邵陛何維椅沈位李維楨郭莊王喬桂¶
劉東星于慎行范謙張書李學一習孔教劉應麒鄭國¶
仕為庶吉士¶
四年庚午命右春坊右諭徳兼翰林侍讀丁士美翰林¶
<pb:KR2e0020_WYG_083-12b>¶
院修撰申時行主順天試¶
進鄉試録有重葉者奪府丞宋纁諭徳丁士美修撰申¶
時行俸各兩月¶
命司經局洗馬兼翰林院侍講馬自強翰林院侍讀陶¶
大臨主應天試¶
時江西提學副使陳萬言以科舉校士遺落者悉詣巡¶
按御史劉思問求覆校幾四萬人思問與期㑹都司署¶
中旦日思問未至士争門入駢雜喧亂都指揮王國光¶
<pb:KR2e0020_WYG_083-13a>¶
呵叱之退相蹂踐死者六十餘人是歲鄉試南昌知縣¶
劉紹恤主彌封紹恤在縣中有素所奬拔士試而中者¶
二人士論譁然謂紹恤私二人從落卷捜出改洗冒中¶
於是南科道官請謫思問萬言罷紹恤并黜二生下吏¶
禮二部議思問無罪國光行撫臣逮問二人中式紹恤¶
實不私然不應招致門下以起事端其與萬言俱以不¶
及調用奏可¶
五年辛未命少傅太子太傅吏部尚書建極殿大學士¶
<pb:KR2e0020_WYG_083-13b>¶
張居正掌詹事府事吏部左侍郎兼翰林院學士吕調¶
陽主㑹試取中鄧以讃等四百人廷試賜張元忭劉瑊¶
鄧以讃及第¶
改進士趙用賢黄洪憲盛訥劉虞䕫吳中行公家臣蕭¶
崇業宋儒張程王祖嫡宋范趙燿劉諧史鈳石應岳趙¶
參魯王守成王懋徳李盛春秦燿熊敦樸趙鵬程劉元¶
震何汝成劉楚先劉克正孫成名張應元盛彬孫訓為¶
庶吉士¶
<pb:KR2e0020_WYG_083-14a>¶
萬厯元年癸酉命右春坊右諭徳兼翰林院侍讀王錫¶
爵左春坊左中允兼翰林院編修陳經邦主順天試¶
命左春坊左中允兼翰林院編修范應期右春坊右中允¶
兼翰林院編修何洛文主應天試¶
是歲少師張居正子嗣文在湖廣者得薦其試順天者¶
懋修不得薦¶
萬厯二年甲戌命太子太保禮部尚書武英殿大學士¶
吕調陽吏部左侍郎兼翰林院學士掌詹事府事王希¶
<pb:KR2e0020_WYG_083-14b>¶
烈主㑹試取中孫爌等三百人廷試賜孫繼臯王應選¶
余孟麟及第張嗣文不與中式¶
萬厯四年丙子命右春坊右中允兼翰林院編修何洛¶
文右春坊右賛善兼翰林院檢討許國主順天試¶
命右春坊右中允兼翰林院編修戴洵右春坊右賛善¶
兼翰林院檢討陳思育主應天試¶
是嵗内閣大學士張居正次子嗣修中順天式吕調陽¶
子興周中廣西式張四維次子嘉徴中山西式¶
<pb:KR2e0020_WYG_083-15a>¶
南都主試者戴洵以故中允孫世芳為厲中之病甚閱¶
卷事皆屬之思育¶
五年丁丑命禮部尚書東閣大學士張四維詹事府詹事¶
兼翰林院侍讀學士掌院事申時行主㑹試取中馮夢¶
禎等四百人嗣修興周復與焉¶
廷試少師兼太子太師吏部尚書中極殿大學士張居¶
正少保太子太傅戸部尚書武英殿大學士吕調陽少¶
保太子太保刑部尚書王崇古以子嫌辭讀卷不許賜¶
<pb:KR2e0020_WYG_083-15b>¶
沈懋學張嗣修曽朝節及第¶
是嵗讀卷官初擬宋希堯為第一而嗣修在第二甲第¶
二上拆卷得之擢置嗣修第二且謂居正曰朕無以報¶
先生功當看先生子孫後始知慈夀及大璫馮保意也¶
宋希堯遂二甲第一¶
改進士沈自邠楊起元楊徳政敖文楨何洛書張鼎思¶
甘雨髙尚忠張養䝉萬象春馬象乾姚岳祥余繼登顧¶
紹芳史繼辰曹一鵬王國費尚伊張志張文熈陸可教¶
<pb:KR2e0020_WYG_083-16a>¶
汪言臣馮夢禎林休徴李植莊履豐吳堯弼馮琦為庶¶
吉士¶
七年己卯命左春坊左諭徳兼翰林院侍讀陳思育司經局¶
洗馬兼翰林院修撰周子義主順天試¶
命右春坊右中允兼翰林院編修髙啟愚翰林院侍讀¶
羅萬化主應天試故事中允與講讀對品中允得入門¶
序揖前導雙呵講讀不得也然至主兩京試及修史列¶
銜則皆講讀前而中允後行之二百餘年不易至是忽¶
<pb:KR2e0020_WYG_083-16b>¶
改命啟愚主試萬化副之云自政府意也是嵗首輔居¶
正子懋修湖廣鄉試中式¶
八年庚辰命禮部尚書文淵閣大學士申時行禮部左¶
侍郎兼翰林院侍讀學士余有丁主㑹試取中蕭良有¶
等三百人時懋修與其兄敬修次輔張四維子嘉徴復¶
俱中式敬修即嗣文更名者¶
廷試少師兼太子太師吏部尚書中極殿大學士張居¶
正少保太子太保禮部尚書武英殿大學士張四維俱¶
<pb:KR2e0020_WYG_083-17a>¶
以子入試請迴避不許賜張懋修蕭良有王廷譔及第¶
懋修有兄敬修良有弟良譽廷譔弟廷諭同榜進士或¶
云首輔戯之也¶
十年壬午命右春坊右庶子兼翰林院侍讀朱賡翰林¶
院侍講韓世能主順天試¶
命右春坊右賛善沈鯉翰林院修撰沈懋孝主應天試¶
鯉于庭陛辭日擢侍讀學士掌院矣¶
是歲新首輔少師張四維子田徵中山西鄉試第二名¶
<pb:KR2e0020_WYG_083-17b>¶
太宰王國光子(闕/)　亦與選次輔太子太保申時行子¶
用懋中順天試第六名次子用嘉復中浙江試初外議¶
藉藉皆謂楚觧元必前首輔太師張居正少子㑹居正¶
卒不果而復中少宰王篆子之衡南京亦中篆子之鼎¶
篆居正所幸也於是南京給事中疏論居正前私其子¶
嗣修懋修敬修登第而併及篆二子又及監試主考等¶
官有㫖以居正篆權姦諸子俱勒為民而不究試事¶
十一年癸未命太子太保禮部尚書文淵閣大學士余¶
<pb:KR2e0020_WYG_083-18a>¶
有丁掌詹事府吏部左侍郎翰林院學士許國主㑹試¶
取中舉人李廷機等廷機福建觧元也¶
廷試少師兼太子太師吏部尚書中極殿大學士張四¶
維少保兼太子太保戸部尚書武英殿大學士申時行¶
以子田徴用懋中式引嫌辭讀卷不許賜朱國祚李廷¶
機劉應秋及第¶
時御史魏允貞條呈行事中一欵論二相子不當中第¶
二相臣俱有疏辯辭甚峻允貞坐外謫¶
<pb:KR2e0020_WYG_083-18b>¶
改進士季道統史孟麟周應賓胡時麟方從哲葉向髙¶
鄒徳溥姜應麟邵庶葛儀舒𢎞緒徐應聘吳龍徴王萱¶
劉大武楊元祥楊鳳梅鵾祚梅國樓徐大化楊紹程王¶
之棟郭正域范醇敬沈權陳良軸鄧宗齡寗中立為庶¶
吉士命吏部左侍郎兼翰林院學士陳經邦禮部左侍¶
郎兼翰林院侍讀學士周子義教習¶
萬厯十三年乙酉二月禮部疏議覆科塲事宜祛積弊¶
以光盛典事該禮科等衙門萬象春楊廷相等條議前¶
<pb:KR2e0020_WYG_083-19a>¶
事大要於科塲之弊各有所見欲懲前慮後稍有變通¶
以垂永乆其意甚善臣等謹各據所陳㕘互考訂間附¶
已意盖人言可采不必其盡出于已而已見可施不必¶
其盡同于人惟求釐弊既往貽法將來以仰禆我國家¶
掄才至意其間有監臨主司可徑自施行與無闗大體¶
者亦不敢槩行議覆撮其切要數事列欵議擬上請伏¶
候聖明裁定勅下臣等轉行各該衙門一體欽遵施行¶
庶諸臣之所見必酬而臣等之職分少塞矣¶
<pb:KR2e0020_WYG_083-19b>¶
一議京考令甲兩京鄉試府臣先期題請試官上命詞¶
臣二員往典厥事一切分考充以四方文學之臣及辦¶
事進士甲科有司等官最善制也乃各省則獨有不然¶
者豈京考之制可行于畿甸而不可行于各省耶甚非¶
聖世同文之治也查得嘉靖六年本部題准各省鄉試¶
比照兩京事例遣京官二員前去主考一時號為得人¶
乃行之二科輒以報罷則以監臨主考禮節小嫌遂使¶
同文大典不無畿省之異今科臣象春有見于此議重¶
<pb:KR2e0020_WYG_083-20a>¶
内簾廷相議擇内簾之官繼先議照嘉靖六年事例用¶
京官主考其意相同俱可依議合無仍照舊例凡遇鄉¶
試之年各省巡按先期奏請本部具題于在廷諸臣訪¶
其學行兼優者疏名上請毎省分遣二員主考至用何¶
等衙門臨期取自上裁仍量道里逺近以為㸃差先後¶
其他分考不妨照舊毎經各聘教官一員各該巡按及¶
提學官務要嚴加考選限三科以下卓有文行方准應¶
聘不許濫取充數仍于本省甲科有司監臨時揀選數¶
<pb:KR2e0020_WYG_083-20b>¶
員同充考試簾以内一意校閱不得徇私干犯簾以外¶
一意糾察不得越爼侵事有不然者各所司㕘奏至于¶
禮節坐次之間應繼先所議奉命典試諸臣在監臨提¶
調之上不得仍前争競以傷大體以致阻格庶京省一¶
體文教同風此試官之所當議也¶
一議程式夫士子中式既籍其名以獻矣并録其文以¶
風四方制也后乃惟主司代為之所録非所取致使草¶
茅自獻之意蕩然無遺非以樹向往之的明正始之義¶
<pb:KR2e0020_WYG_083-21a>¶
也且先時預擬有洩漏之嫌臨卷摛詞妨校閱之務緩¶
其所急而急其所緩計莫有不便于此者夫入彀之英文¶
必可采而裒集即可成録縱風簷未盡所長主司者一¶
刪潤之足矣奚必窮年累月躬自撰擬而后為工哉先¶
是科臣王士性曾有此議今萬象春張棟所陳俱為有¶
見行令兩京各省考試官今後塲中不許撰文就將中¶
式文卷其純正典實足為程式者依制刋刻其後塲果¶
學問該博洞悉時務者即前塲稍有未純亦許甄拔登¶
<pb:KR2e0020_WYG_083-21b>¶
録以示崇重實學之意中間有字句煩複文不甚安而¶
才思充滿者不妨稍為修飾但不許增損過多致掩初¶
意仍候録卷觧部之日本部即行比對有仍前代撰者¶
㕘奏罰治若謂塲中之校閱甚煩而鎖闈之時日有限¶
必候取定士子之文斟酌登録恐致稽遲合無少破舊¶
例姑限次月初旬開榜似亦無害如此則庶乎事體從¶
容文皆實録而四方之士咸彬彬然求合于矩度矣此¶
試録之所當議也¶
<pb:KR2e0020_WYG_083-22a>¶
一議進題查得京闈鄉試㑹試進題御覽一以見臣子¶
執事之恪一以慰聖明側席之懐由來乆矣顧繕寫不¶
正則蹈欺慢進呈不早則致稽遲不得不預擇善書之¶
人徹夜書寫以圖早進乃洩漏之弊往往在此夫以京¶
闈近在輦轂之下而不以題聞臣子所不敢也以進呈之¶
故而時刻轉相洩漏致辱盛典尤臣子所不安也合無¶
擬題已定先莊冩一通向闕設案捧至其考試等官行¶
一拜三叩頭禮待士子散題已畢然後進呈大約不出¶
<pb:KR2e0020_WYG_083-22b>¶
辰卯二時則庶乎不失臣子敬慎之忱而亦可免先時¶
洩漏之患此進題之所當議也¶
一議覈卷為照士子三試墨卷謄寫送部名為公據硃¶
卷猶未觧部也續經言官建議硃墨二卷一併觧部不¶
許謄寫真跡尚在一有物議即可取而評之公私立辨¶
法甚當也顧行之未乆旋復如故殊失解卷初意今科¶
臣萬象春議要于各省直揭曉之後即將硃墨真卷解¶
部本部㑹同該科辨驗是否原卷通行嚴閲如有文理¶
<pb:KR2e0020_WYG_083-23a>¶
不通者量行奏斥一二以示戒懲相應依擬合無通¶
行各該衙門查照該科所議即于掲榜三日之内發¶
觧試卷仍以揭榜日期容臣等㑹同㕘閱施行至于¶
閱過數卷亦宜申飭所司盡數收貯以備不時查核¶
如有私自𫝊覽致有遺失者責在典守此核卷之所¶
當議也¶
一議覆試為照朝廷設科取士法嚴令行且二百年來¶
未聞有假公典以濟已私者近因一二夤緣之徒犯科¶
<pb:KR2e0020_WYG_083-23b>¶
作奸被論削籍殊玷盛典今科臣萬象春張維新俱建¶
議覆試先是王士性議亦及此誠為革奸之法顧諸臣¶
所見不同言亦稍異在萬象春則泛指形迹著聞為人¶
指摘者在張維新則槩指大臣子弟在王士性則直指¶
京堂三品以上子弟臣等反覆思惟覆試之說緣實跡¶
者不問大臣及民間子弟即行㕘奏勅下本部㑹同都¶
察院該科并原奏官鎖院覆試闗防捜檢一切如故若¶
係南京科道官㕘奏者不必㑹同試題大要明白正大¶
<pb:KR2e0020_WYG_083-24a>¶
經書論䇿四篇而止比照中式卷不甚相逺即准中式¶
甚荒謬不堪者請㫖斥落為民被㕘舉人或有當年丁¶
憂與自揣不堪遷延規避不赴㑹試者行原籍起送如¶
中途稱病及到部稱病不出或被參在逃者即行除名¶
不必覆試併咨到司坐以應得之罪夫待參奏而行覆¶
試則真才不䝉謗而被疑覆試而因參奏官員則夤緣¶
者難匿瑕而掩垢凡㕘奏者即槩行嚴試則法令均一¶
人皆不敢有倖進之心庶乎事制曲防弊端永絶得人¶
<pb:KR2e0020_WYG_083-24b>¶
之盛恒必由之矣此覆試之所當議也¶
一議闗防為照京闈欽差監試二員非但防範糾察乃¶
其專責即塲中事務孰非倚重而責成之者其任亦重¶
且鉅矣查得往年監試御史被命之後不即入院雖稱¶
往來監督似非事體且既奉有專責亦宜自為闗防合¶
無今後監試御史即於欽遣次日入院至於聘到考官¶
舊規順天安挿豈不稱便臣等切謂府門之啟閉無時¶
而從役之往來甚煩名為闗防實乃故事查得三塲考¶
<pb:KR2e0020_WYG_083-25a>¶
選例有巡視御史二員合無令後考官到京送赴察院¶
嚴加扄鑰多撥兵畨巡察或即同起居尤為慎宻候順¶
天府㑹宴之日即于是早伴行入朝主考監試等官陛¶
辭交割監試御史方回南京鄉試查照前例一體遵行¶
庶可杜絶奸弊此闗防之所當議也今據科臣所見與¶
臣等所議覆者雖大槩有此數端而内簾不許撰録與¶
外簾不許閱卷似尤為切要者盖主司不分心於試録¶
則校閱精而去取必當監臨不分心於試卷則防檢宻¶
<pb:KR2e0020_WYG_083-25b>¶
而奸弊不生庶乎祖制可復臣職可明而弊習亦頓革¶
故臣等以是為要宜嚴行申飭者也抑臣又有說焉薦¶
賢為國者藎臣之上務也明罰勅法者哲后之大機也¶
臣所議數事亦有經言官條議部臣題覆者豈不班班¶
可考然有視為冗談漫不加意彼其敢于抗明詔而樂¶
因循者何也則罰之輕而人易犯之也况未必罰乎今¶
科臣張棟欲請陛下復嚴禁之罰其見良是合無自後¶
各省直考校監試等官敢有沿襲舊套故違明禁者即¶
<pb:KR2e0020_WYG_083-26a>¶
重行議處則法嚴而人心知畏弊有不盡釐遴選有不¶
盡公者臣等所不信也如兩京監試不許與聞編號布¶
按二司不許仍充總裁减外簾以省奔命之煩扄各房¶
以杜通同之弊禁積役以屏傳逓之奸與夫文格之當¶
辨也士習之當正也諸臣所議纎悉具備均于重典有¶
裨是在監試主試督學諸臣一加意焉可無俟臣等喋¶
喋矣伏候聖裁奉聖㫖科塲事宜既酌議停當各處試¶
官准照嘉靖七年例差用還酌量地方逺近先期奏請¶
<pb:KR2e0020_WYG_083-26b>¶
監臨等官不許干預内簾事務其餘俱依擬著實遵行¶
有故違的你部裏及該科㕘奏重治¶
　¶
　¶
　¶
　¶
　¶
　弇山堂别集卷八十三¶
